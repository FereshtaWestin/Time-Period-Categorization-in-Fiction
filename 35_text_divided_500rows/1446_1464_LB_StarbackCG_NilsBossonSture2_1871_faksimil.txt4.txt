— Som I viljen, herr Nils . . . dock vore det
kanske bättre, om I villen höra mig .. . Och när
jag rätt tänker på det ena och det andra, faller
det mig så före, som om jag borde tala och icke
tiga . .. Minnens I en afton för många år sedan
vid Penningeby . ..?
— Ack, jungfru Iliana . . . den snö, som föll
i fjol, säger man, är ej värdt att tala om, mycket
mindre om den, som föll för så många år tillbaka.
— Snö, ja ... I sägen det, herr Nils — återtog
Iliana, och hennes sköna ögon hvilade tankfullt
på blommorna vid hennes fotter — jag fruktar
dock, att den snö, som då föll, aldrig har
smält... jag fruktar, att det sedan dess varit
ständig vinter, men jag ville så gerna vara sol en
gång . . . Hvad menen I, herr Nils . .. kan ej drif-
van smälta ned och dö?
— Jag tviflar derpå! — svarade Nils helt
sakta. — Tviflet är mig redan en bundsförvandt...!
— utropade Iliana glad och såg så innerligt på
riddaren. — Nej, nej, så månden I icke taga det, stolts
jungfru . . . Men jag märker väl, att jag icke kan
reda mig för edra frågor, och eftersom de komma
från edert hjerta, vill jag äfven öppna mitt för eder.
I hafven talat om något, som timade för åtta år
sedan ...
— I hafven bättre minne, än jag trodde, stolts
riddare .. . det gläder mig, ty det är ock en bundsförvandt
. ..!
— Nå väl — fortsatte Nils utan att kunna
återhålla ett vemodigt leende — jag vill minna

eder på något, som ligger ännu längre tillbaka i
tiden . . . Det var en gång i Sverige en jarl, som
hette Birger, och han var mäktig och rik och
styrde Sveriges land och var aktad och ansedd
som en konung, fast han icke bar konungakrona.
Han hade en underskön dotter, som het’ Richissa,
och hon älskades af en bland jarlens fränder, en
ung och tapper riddare, herr Carl Ulfsson. Men
den mäktige jarlen ville ej höra talas om dotterns
kärlek till riddaren eller dennes till henne. _ Hon
skulle bli drottning i Norge, och, då hon ditskic-
kades, fick herr Carl det svåra uppdraget att anföra
hennes lysande svit. Han gjorde det ock,
han såg henne vigas vid Norges blifvande konung,
och han . . .
— Och han . . .? — upprepade Iliana ifrigt
— hvad gjorde han, herr Nils?
— Han gaf sina gods och gårdar åt heliga
stiftelser, och de fieste åt Tyska orden, hvars medlem
han blef och i hvars strider mot hedningarne
han kämpade med trohet och tapperhet, tills han
stupade på slagfältet... Der hafven I den förklaring,
jag kan gifva eder, stolts jungfru. Sådant
är mitt öde!
.— Kanske att jag icke uppfattar rätt, hvad
I hafven sagt — yttrade Iliana efter ett ögonblicks
uppehåll — men jag menar, att I hafven talat om
tvenne saker, riddarens kärlek, och riddarens död,
och jag ville blott, att vi skulle hålla oss till den
förra! — Med samma manliga sinne, som den gamle
folkungaherren kunde försaka — genmälte Nils
allvarligt — med samma sinne vill ock jag försaka,
och med samma mod, som han dog, vill ock
jag dö . . . Nej, nej, jungfru Iliana, gören mig intet
spörjsmål vidare, jag vet och känner allt, som
jag behöfver veta och känna, och livad jag nu har
velat säga, det har blott haft för syfte att visa

eder, hvad som står mig före och hvad jag har
att göra ...
— Men den Tyska orden drager ej vidare i
strid mot hedningar — invände Iliana, för att från
denna för henne mindre vigtiga del af saken komma
till den vigtigare. — Ordensriddaren bär numera
korset på sin hvita mantel blott såsom en
sinnebild, korsriddare är han ej mera . . .
— Så vill jag icke heller bära hans mantel,
och dock vill jag blifva en korsriddare!
— Och hvilka hedningar viljen I väl då bekämpa,
stolts riddare? — sporde Iliana, närande
ännu, oaktadt den dystra elden i riddarens djupblå
öga, ett svagt hopp att vända saken till skämt.
Men leendet på Ilianas anlete försvann, och
skämtet slog snart öfver i en varm beundran för
den höghet, hvilken uttalade sig i riddarens ord.
— Fienderna till mitt land — svarade Nils
-- de äro hedningar för mig, och i striden mot
dem vill jag offra alla mina krafter, lif och blod.
Intet, icke kärlek, icke konungagunst skall afleda
mig från denna väg. Der hafven I min riddareed,
jungfru Iliana!
Orden klungo som en skön tempelsång efter
en bullrande dansmusik. De utöfvade ock ett sådant
inflytande på jungfruns sinne, att hennes tankar
fingo en helt annan riktning, än den de ursprungligen
haft. Hon reste sig upp från gräsvallen,
der hon under samtalet satt sig ned, och
så gingo de under tystnad tillbaka genom lunden
och borgaled till gården.
Men sommarnattens skuggor lade sig som ett
lätt flor öfver lundens skönheter, och strömmen
sorlade mera ljudfull än under dagens stunder,
som om han haft mycket att förtälja för den,
hvilken mäktat fatta hans språk. Det var en
stund af stilla, onämnbar frid, just en stund sådan,
som man säger att elfvorna älska, när de
vilja tråda sin dans på grönan äng.

Några elfvor visade sig dock ej här. Men en
stund efter, sedan riddaren och stolts jungfrun
lemnat lunden, stod en hög, mörk skugga på samma
plats, der de hade ståt. Yar det månne blott
en synvilla, ett skuggspel, som de sakta gungande
bladen i trädens löfhvalf bildade, eller var det
kanske en gengångare från en längesedan tystnad
tid, en ande, som förstod ett menniskobjertas
lidanden och strider och kom med hjelp och hug-
svalelse? Den vilde Falken, som smög fram ur sitt
gömsle, der han suttit som en bildstod med ögat
riktadt på den sorgsne riddaren, hvars tal han
dock icke hörde, stannade plötsligt, när han kom
fram mot de höga lindarne. Der stod den höga
skuggan, orörlig, mörk, hemlighetsfull. Men plötsligt
försvann hon, och när Falken kom in under
det skuggiga hvalfvet, var der endast den toma
luften. I en annan sinnesstämning skulle han utan
tvifvel icke hafva lemnat denna företeelse oundersökt.
Men nu var han så helt och hållet upptagen
af en enda bild, en enda tanke, att han för
öfrigt gick liksom i en dröm.
Fasta, manliga steg, som nalkades, kornmo honom
att spritta till. Han sprang åt sidan, men
stannade åter och tryckte, öfverväldigad af rörelse,
tillsammans sina händer mot sitt bröst.
Framför honom stod Nils Bosson.
Samtalet med Iliana, de väckta minnena, de
allvarliga tankarna, qvalmet i det rum han bebodde,
— allt detta hade drifvit honom ut, och
utan att han tänkte derpå, gingo hans steg i samma
spår som kort förut. Men då, när han kom
inemot de höga lindarna, hörde han sitt namn uttalas
och såg en man störta till sina fötter. Han
tog ett steg tillbaka, han visste icke, hvad han
skulle tänka eller tro, den aftärde skäggige man-

nen i sina trasor, kände han icke, och en sådan
syn var väl något, som han minst af allt väntat.
— Hvem är du, karl — sporde han — och
hvad vill du?
Men skepnaden kunde ej få fram ett ord för
snyftningar och tårar.
— Lugna dig — fortfor Nils — och hör mina
ord! . . . Söker du hjelp, så vänder du dig till
orätt man!
— Herr Nils, herr Nils — utbrast då den
knäböjande och reste sig upp — I kännen mig
ej . .. minnens I Silfverhättan och minnens I den
gamle falkenärens stuga vid Penningeby?
— Brodde! — ropade Nils och ryckte mannen
med sig fram ifrån träden, der skymningen
var mindre stark och tillät honom se det an-
sigte, som han hade framför sig — ja, ja . .. det
är du! Och han öppnade sina armar och slöt den
trogne svennen i sin famn.
— Så gör då Gud underverk! — sade han
derpå och fattade den återfunnes händer i båda
sina — eftersom han låter de döda uppstå ur sina
grafvar . . . Hvar har du varit, Brodde, under alla
dessa år? Jag har tagit dig för död, och du lef-
ver! Men följ mig upp till gården! Der i mitt
rum kunna vi ostörda talas vid!
Brodde gjorde väl invändningar häremot, men
de antogos icke, och hans förnämsta skäl, nämligen
det eländiga skick, hvari han befann sig, var
något som ännu mer bestämde Nils, ty han hade
väl en tröja att gifva honom och kunde väl skaffa
honom en sax att klippa hår och skägg. Och så
följdes de då upp till gården och in i Nils Bossons
rum.
Här redogjorde nu Brodde för hvad, som tilldragit
sig med honom, allt sedan den qvällen då
Nils skildes vid honom i falkenärens stuga, och

PÅ HAMMABSTAD. 53
då Brodde trodde, att det var en skilsmessa för
alltid. — Jag tillfrisknade så småningom under loppet
af hösten och vintern under svennens vård, som
stannade hos mig på eder begäran och med marskens
goda sinne. Dock hade det icke så lätt
gått för sig, om icke jungfru Brita varit. . .
— Jungfru Brita? — utbrast Nils.
— Ja .. . det sade svennen, att hade icke
jungfru Brita varit, så hade riddaren, som I gaf
uppdraget, icke kunnat utverka marskens bifall.
Men hon bad så vackert, att han ej kunde neka
. . . och sedan var hon många gångor hos mig och
talade med mig om eder och om färden från
Åbo . . . Och när våren kom, så var jag så bra,
att jag kunde tänka på att gifva mig öfyer till
eder. Och så följde jag med svennen, som ock
skulle till Wiborg ...
_Ja han kom — afbröt Nils — och af honom
fick jag de tidenderna, att du hade försvunnit,
utan att han visste förtälja något om, huru
det gått till, eller ens hade någen misstanke på
någon, som kunnat vilja göra dig slik skada.
— Han fans dock den lede fienden ... I kun-
nen väl veta, hvem det var . . .
— Jag kan gissa på en, som jag vet vara i
stånd till så usel en gerning, och vore han ej sådan
han är, så skulle han långt för detta bötat
för sin svarta lek med sanning och dygd . . . Det
kan dock väl icke vara han, som stått efter ditt
lif, ty hvad skulle han väl hafva för skäl att gå
ondskans stig efter dig?
— Sägen mig hans namn, jag är viss, att vi
hade den tiden en gemensam fiende!
— Jost von Bardenvleth . . .?
— Han var det, herr Nils — han var det!
Han har murat in mig i gratven der i Nyköping,
der jag väl fått sitta till domedag, om så icke

något förbarmande helgon bedt för mig hos den
gode Guden . . .
— Men huru fick dig då herr Jost i händer?
- Det var om eftermiddagen samma dag, som
vi kommo till Stockholm, och jag gick fram utefter
Själagårdsgatan för att gå ned till skeppsbron,
då jag tyckte mig se den stränge riddaren,
och jag såg, att han äfven lade märke till mig,
men jag aktade icke derpå utan gick min väg
och gjorde hvad jag skulle . . . fartyget skulle lägga
ut på qvällen, och jag stod just och talade med
svennen, som gjort mig till folk igen och som
skulle på samma fartyg fara öfver till Finland.
Det var väl då ett par timmar efter sedan jag
först kom ned till fartyget. .. Yi stodo och talades
vid om ett ärende han först skulle uträtta,
innan vi gingo ombord. Det var ett bud från lagmannen
till herr Ove Lauritsson, som då vistades
i Stockholm, att han skulle komma ut till Pen-
ningeby, som han skulle framföra, jag minnes allt,
som om det nyss hade tilldragit sig; . . . och då
kom någon och slog mig på axeln, och när jag
såg mig om var det min gamle höfvidsman på
Tranan, Jösse Bosson. Han sporde mig, hvart jag
skulle hän, och huru det gått mig, sedan den
olyckliga aftonen, då han‘sjelf blef så illa huggen
af herr Thord vid Reso kyrka.
— Den rånsmannen! — utropade Nils. —
Han hade ej glömt sitt gamla handtverk!
— Nej, nej, I faren vill, herr Nils! Han
kunde icke begå en sådan handling mot mig, nej,
nej . . . Han var ock alldeles förändrad till sinnet,
sade han, och hade fått en plats bland kungens
svenner. Men om det der kunde vi icke stå och
tala på skeppsbron, utan han bad mig dricka en
bägare öl med sig hos en ölkona i staden, dit han
bad mig gå och vänta sig, ty han skulle först gå
upp på slottet.
- Der hafva vi honom, Brodde! — afbröt

Nils och reste sig ifrigt upp från bänken, der han
satt. — Nej, det var icke han . ..! I skolen få det
att höra . . . Jag gick, som han sade, till ölkonan,
och svennen gick att träffa herr Ove, hvarpå äfven
han skulle komma till konan. När jag kom in i
hennes stuga, så var der fullt af folk, men straxt
kom en och hviskade mig i örat: „Guds vän!“ —
„Allas fiende!“ — hviskade jag tillbaka, och så
hviskade han ytterligare: „Är du vilde Falken.?“
— och jag nickade, och då vinkade han hemlighetsfullt
åt mig att följa, som jag ock gjorde.
Så öppnade han en dörr och vi kommo ut i en
trång gång, hvaritrån en trappa ledde ned i en
källare. Der nere sutto flere svenner kring ett
bord, som upplystes af en fackla och alla hade de
sina ansigten betäckta, så jag kände ingen af dem.
Fetaliebrodern, som fört mig ned, stängde dörren
bakom mig och i detsamma yttrade en af de
svarte: „Vilde Falk, du är anklagad för förräderi
. . . hvad har du att antöra till ditt försvar ?“ Jag
svarade ingenting, och han upprepade sin fråga.
Berättelsen var gripande, och Nils, som stod
med armarne korslagda och lyssnade, gick fram
till Brodde och fastade sin djupa, ransakande
blick på honom, liksom tviflade han på sanningen
af hvad hans öron hörde.
— Hvad svarade du så? — sporde han.
— Hvem är du, som spörjer, frågade jag, och
I andre, hvilka ären I? Visen mig edra anleten,
och jag skall lägga min handling i dagen för eder,
och finnen I mig hafva orätt gjort, så mågen I
taga mitt unga lif; men inför eder, om hvilka jag
intet vet, om I kännen mig eller icke, om I haf-
ven rätt att spörja mig till härutinnan och döma
mig, eller icke . . . inför eder säger jag intet! Annu
tredje resan gjordes mig samma fråga, men jag
svarade dertill intet. Då reste de sig upp. Jag
insåg, att här skulle blifva allvar af, och jag be-

slöt att sälja mitt lif så dyrt, som vår Herre gaf
mig styrka till. Men de rörde sig icke ur fläcken,
deras talman sade blott: „evigt fängelse!“ och de
andre upprepade de förfärliga orden. Detta betog
mig så helt och hållet all besinning, att jag ej
hann få en klar tanke, förr än de hade mig fången,
satte en kafvel i min mun, en bindel för
ögonen och sammansnörde hårdt mina händer . ..
Derpå hörde jag dem aflägsna sig ur källaren den
ene efter den andre, och der blef tyst som i en
graf. Jag hemtade mig dock snart från min öf-
verraskning och sökte få loss banden kring mina
händer, men det lyckades mig icke. Då tänkte
jag på svennen . ..
— Han var der ock — upplyste Nils — men
det svarades honom, att den, som han sporde om,
aldrig hade varit der. Han gick då till en annan
ölkona i närheten, men icke heller der hade man
sett någon sådan, som han beskref.
— Så tänkte jag ock sedan, då jag genomgick
detta minne i mitt fängelse . . .
— Men Jösse Bosson? . . . Hvad har du då
tänkt om honom? — sporde Nils. — Märker du
icke, att han haft sin hand med i det der djef-
vulsspelet? — Nej, herr Nils . . . jag har väl tänkt ditåt,
men jag har alltid drifvit den tanken på flykten.
Han kunde icke vara med om slikt dåd . . . slikt
dåd mot mig . . . jag har räddat hans lif. . .
— Men tagit hans fartyg — invände Nils —
och jag menar, att han skattade Tranan högre än
sitt lif! — Tranan var min, herr Nils . . . hade hon
det icke varit, hade hon varit anförtrodt gods, så
hade icke I en gång fått henne, utan att I först
haden tagit mitt lif. . . Förlåten mig det, men det
haden I icke ... Nu var hon min, det var mitt
enda arf efter min fader, och när jag fylde mitt

tjugonde år fick jag henne af min mormoder, henne,
hvars lif I räddaden . . .
— Hm! — mumlade Nils, utan att Brodde
af tonen kunde höra, om det var till last eller beröm
för honom.
— Derför, herr Nils — fortsatte han — der-
för kan jag ej tro, nej, jag vill gå i borgen derför
.. . Jösse Bosson var ej med om denna illger-
ning! — Dock ligger den tanken nära för handen,
Brodde — återtog Nils med blidare stämma —
när du talar om herr Jost von Bardenvleth . . .
Hvar fick du så att veta, att han var med om
detta? — Det dröjde . . . jag hade väl legat der i
mörkret tills inemot midnatt, då dörren åter öppnades,
och jag hörde en röst befalla mig stiga upp
och följa. En man fattade mig dervid i armen,
och så gingo vi åter uppför källartrappan och genom
gången, och så kommo vi ut i det fria.
— Den rösten, som nu talade, var det densamma,
som talmannens i den hemliga domstolen?
— Nej . . . det var det icke . . . Han, som nu
förde ordet, var riddar Jost, jag tyckte mig redan
då höra det på rösten, men fick dock ej visshet
förr än vi kommo fram till Nyköping.
Brodde redogjorde vidare för hvad som tilldragit
sig, medan han satt i fängelset samt,
huru vid ankomsten dit riddaren njutit af skådespelet,
då han fastsmeds vid väggen, och vidare
huru han blifvit befriad derifrån. Till sist omtalade
han, hvad som mött honom vid hans ankomst
till Hammarstad, om fru Britas samtal med sven-
nen och om skuggan, som han sett under lindarna.
— Godt, godt — sade Nils, när Brodde slutat
— hvad du der sist mäler om, det gifver oss
något att tänka på, men nu skall du hvila ut efter
din långa vandring, och i morgon är du min sven,
som kommit med bud till mig. Jag måste i alla

händelser bryta upp till Arboga i morgon, fru Brita
vet det, och det skall således icke förundra henne.
I Arboga har kungen stämt möte med rådet och
der skall han mottaga de utsände herrarne från
mötet i Halmstad!
Nils framtog, under det han talade, ur sin
sadelväska en tröja och hvad som i öfrigt behöfdes
för Brodde, hvilken skyndade att utbyta sina trasor
deremot. Derpå gick Nils sjelf ned till Truls skräddare,
som var sysselsatt med att sy nya kläder åt
herr Erengisles svenner på gården, för att få låna
en sax. Fader Truls låg och sof i sin bästa sömn
och rusade upp med förtviflad fart, troende att
fetaliebröder kommo och ville sätta hela Hammarstad
i brand, måhända en följd af det starka öl,
som han töregående qväll tagit till lifs; — men
när han ändtligen fick ögonen så pass upp, att
han kunde urskilja, hvem han hade framför sig,
stöp han tvärt med näsan mot bordsskifvan vid
fönstret och räckte med en storartad åtbörd fram
den begärda saxen.
Med tillhjelp af denna dröjde det sedan icke
länge, förrän Brodde visade sig med ett annat utseende,
hvarpå han gick ned till svennestugan att
få herberge öfver natten.
Men tidigt följande morgon stod herr Nils bugande
framför fru Brita i frustugan, och någon
stund derefter satt han till häst och red bort från
Hammarstad, åtföljd af sin egen och en af fru
Britas svenner, hvilken senare följde med för att
återföra hästarne från Södertelje, der herr Nils hade
sina egna sig till mötes.

4.
Den hundraårige biskopen.
I Arboga rådde mycket lif till följd af konungens
dervaro och de många riddare och herrar,
hvilka dels följde med honom, dels anlände närmare
eller fjärmare ifrån. När Nils och Brodde
redo in i staden, kommo flere från Nerike, och
bland dem hans farbroder gamle herr Bengt Stensson,
hvilken numera bodde i ro på sin fädernegård
Göksholm och föga skötte om något annat
än hvad som hörde till hans befattning som Neri-
kes lagman. Så fort Nils hade skaffat sig herberge och
låtit Brodde taga hand om hästarne samt axlat
sin skarlakanskappa, gick han att infinna sig hos
konungen. Det var dock för sent den dagen och Nils
måste återvända med oförrättadt ärende. Den följande
dagen skulle de från Halmstad återkomne
herrarne inför konungen redogöra för sitt åtgörande
vid underhandlingarne på mötet i Halmstad, och
till följd deraf var det väl olägligt att söka konungen.
Men som det var i konungens egna ärenden,
Nils kom, och det hade varit en uraktlåtenhet, som
förtjent straff, att icke infinna sig hos honom, beslöt
Nils att förnya sitt besök. Men huru tidigt

det var på morgonen, så var det dock icke tidigt
nog. Denna dag tycktes allt hvad lif och anda
hade vilja se och tala med konungen.
Der var en trängsel af folk. Dels stodo skaror
af stadens innevånare och den närmaste allmogen
flockvis på gatan och framför porten, dels
stodo i sjelfva porten och trappan uppför till konungens
rum hans lifsvenner i blanka rustningar
och präktig utstyrsel för öfrigt, dels hvimlade trappan
af riddare och herrar så väl i, som utom rådet.
Det dröjde en stund, innan Nils lyckades komma
upp i det yttersta af de kungliga rummen, men
när han väl befann sig der, insåg han snart, huru
foga utsigt det var att denna dag komma till tals
med konungen. Men han hade god tid och gaf
sig derför ro att afbida stunden, då dörrarne skulle
öppnas för honom till företräde, liksom för alla
andra hvilka kommo och gingo.
Han gick fram till höfvidsmannen för vakten
och sade till honom sin åstundan. Höfvidsmannen
var en nykomling, som Nils icke kände och som
icke heller kände Nils, en öfvermodig och befallande
man, som med en viss beskyddaremin såg
ned på den oansenlige riddaren och lyssnade till
hans begäran. I detsamma kom herr Ove Laurits-
son, styf och stel, och gick rakt fram till konungens
dörr, nickade nedlåtande åt höfvidsmannen,
som ödmjukt bugade sig, och försvann i det inre
rummet. Utan att ens svara Nils vände sig höfvidsmannen
till en annan riddare och sade, att
han helt visst snart skulle få företräde.
Ett egendomligt leende spred sig dervid öfver
Nils Bossons ädla drag och han sade till den pösande
höfvidsmannen:
— Det var dock fordom sed, att en svensk
herreman fick tillträde till sin konung, utan att
det behöfde bero på en underordnad höfvidsmans
godtycke! Höfvidsmannen spratt till, som om en blank

spjutspets hållits framför honom, men han sträckte
derefter ut sig i hela sin längd och satte med
framskjuten underläpp och handen öfver skägget
ögonen i taket, under det han lade handen på
dörrlåset till konungens rum.
Lyckligtvis öppnades dörren i detsamma, och
Thord Carlsson kom ut. Han studsade vid åsynen
af Nils, men ett drag af innerlig glädje utbredde
sig öfver hans vackra, öppna anlete, och han räckte
ut handen till välkomsthelsning.
— Nils! — utropade han — hvem kunde väl
sagt mig, att slikt möte förestod mig!
Nu fick höfvidsmannen ett utseende, som om
den blanka spjutspetsen magnetiserat hans ögon.
Men hvarken Nils eller Thord gåfvo akt på honom
vidare, utan gingo midt för den bugande
mannen in i rummet. Detta var ett förgemak,
der ingen för ögonblicket fans utom de tvenne
vännerna. Hos konungen, ett par rum innanför,
talades lifligt, men detta störde icke de två, hvilka
samtalade helt sakta.
— Mitt ärende är lyktadt! — svarade Nils
på vännens spörjsmål — och jag bidar nu, hvad
som kung Carl vill gifva mig för händer ... Men
att döma af de många främmande anletena och af
