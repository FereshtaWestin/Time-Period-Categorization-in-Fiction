mig... låta dem återvända litet snopnare, än de kommit.
— För tusan, herr kapten, — sade nu Stråle, — ingen
häftighet emot dem, kom ihåg att de hafva konungens läjd.
Men ni borde taga emot dem mycket kort och förnämt. Ni
får lof att hafva några officerare omkring er och ståta för
dem, så att de tro sig hafva att göra allra minst med en
amiral. Jag blir väl ålagd att följa dem hit och hoppas få
mycket nöje af uppträdet.
Lars Gathe funderade en stund, ett litet illparigt löje
lekte på hans läppar, och sedan han druckit ett glas med
löjtnanten, sade han skrattande:
— Kom med de där herrarna i morgon vid tolftiden, så
skall ni blifva nöjd.
Morgondagen ingick, och på bestämd tid infann sig
adjutanten med de danska herrarna.

— 248 —
Den unge Stråle bief förtjust, då han fann en post vid
grinden och på borggården omkring trehundra man, alla i
snygga, rent af lina, sjömansuniformer. En del af dem höll
på att putsa en ny, den vackraste och ståtligaste 24-pundiga
kanon af ovanlig längd och prydlighet.
En stor mängd matroser buro bår efter bår af de nyaste
holländska karbiner från magasinerna, som lågo ett stycke
från hufvudbyggnaden. Till vänster om trappan stod på
tvänne led ett hundradetal af gastarna, unga, storväxta skärgårdsbor,
uppställdt och framgick efter upprop till ett bord*
hvarpå högar af speciedalrar lågo, och hvarest tvänne officerare
i uniform till dem utdelade prispenningar eller aflöning. En
vanlig silltunna, som stod bredvid bordet, tycktes vara full
af ofvan nämnda mynt.
Här och där syntes några kaparekaptener i prunkande
uniformer samtala. Alla dessa karlar veko artigt undan för
de ankommande, och vid ingången skyldrade två jättestora
kapare med sina blanka karbiner för löjtnant Stråle, som
militäriskt besvarade honnören.
I förstugan, från hvars fond trappan leder upp till
våningen, stodo fyra marmorbyster, och väggarna voro målade
al fresco (med framställningar af jaktscener från olika världsdelar').
På mellanfälten voro ordnade rustningar och vapen.
I trappan gingo flere galonerade betjänter upp och ned.
Löjtnant Stråles förtjusning steg, då han och hans följeslagare
kommo upp i förstugan, och dörrarna slogos upp af
tvänne bland de nyss nämnde tjänarne; hans ögon nästan
bländades af glansen från en mängd pokaler och dryckeskannor
samt kandelabrar och konstverk i rent silfver eller
brons, som här voro uppställda på antika skåp och hyllor och
på den utskjutande kanten kring spiseln.
I salen möttes Olof Stråle af en ännu större öfverrask-
ning, då han bland en samling af omkring ett dussin officerare
i de prydligaste dräkter och uniformer, träffade sin vän, löjtnant
Carl Maurits Lilliehöök, samt några andra officerare.
Bland de öfriga märktes en polsk öfverste och en engelsk
fregattkapten samt tre à fyra präktigt utstyrda kaparekaptener.
Nu öppnades dörren till höger, Toile i fin dräkt utkom
och sade högt:
— Öfverste Grigorowitsch !
Den polske öfversten inträdde genom den af Tolle öppnade
dörren.

— 249 —
De danske herrarnas förvåning tycktes öfverstiga alla
gränser. Den äldre af dem närmade sig löjtnant Stråle
och sade: — Förstår jag verkligen rätt, eller låter denne skut-
skeppareson oss vänta på formlig audiens?
— Jag har ju sagt kammarherrn, att ni skulle få göra
bekantskap med en den märkvärdigaste kapare, vi hafva —
att ni skulle få se något originellt... Men se där kommer
polacken, och där är skutskepparesonen, som ni kallar honom.
Efter den polske öfversten, och artigt tagande afsked af
denne, kom Lars Gathe själf; och löjtnant Stråle erkände
inom sig, att kaparen ej tog sig illa ut. Hans bredaxlade
men dock smärta figur var något under medellängd, men den
höga pannan och det ljusa, något lockiga håret utan peruk,
den fina blå klädesdräkten med galoner, den gula sidenvästen
samt det prydliga och dyrbara svärdet bildade ett helt, som
väckte uppmärksamhet.
Efter att artigt ha hälsat de närvarande gick han rakt
fram till den engelska fregattkaptenen.
— Commodor Meade, — sade kaparen på god engelska,
— jag hör att ni önskar tala med mig om den unge lorden,
som jag hade lyckan att taga på det till tsar Peter bestämda
skeppet. Hvarmed kan jag stå till er tjänst?
— Med att låta mig utlösa honom, — svarade engelsmannen
kort.
— Min bäste sir, — sade kaparen, — såsom endast
passagerare på fartyget skulle ynglingen ej hafva gripit till
vapen, isynnerhet sedan fartyget strukit flagg; men han anföll
mitt folk, då vi kommo ombord och sårade flere ; endast genom
att öfvermanna honom och slå omkull honom på däcket, kunde
vi gripa honom. Jag ämnade verkligen låta skjuta honom
genast, men hans tapperhet och mod inverkade på mig. Han
har bott hos mig, sedan vi kommo i land, och är nu ute och
rider en af mina hästar. Han är fri, när han själf behagar.
— Och lösen? — sade engelsmannen.
— Sir! — svarade Lars Gathe. — England äger ej så
mycket guld, som en så tapper yngling är värd.
Härmed bockade sig kaparen för commodoren.
Denne stod ett ögonblick tyst. Hastigt fattade han
kaparens hand, böjde stelt på hufvudet och aflägsnade sig.
Ett sakta sorl af bifall hördes från de närvarande herrarna.

Löjtnant Stråle föreställde nu sina följeslagare, i det
han sade:
— Kammarherre von Gabel, kammarjunkare Rabéns från
Danmark •— kapten Lars Gathe.
— Får jag fråga hvad som ger mig äran af herrarnes
besök? — frågade den senare.
— Maa det tillädes oss att snakke alene med dem? —
sade kammarherren.
— Att samtala med två hofmän från ett fientligt hof
utan vittnen, behagar mig inte, ty med er diplomatiska förmåga
och er fina takt som hofmän från ett så lysande hof
som konung Fredriks, skulle ni lätt kunna öfvertala mig att
höra upp med kaprandet af danska fartyg. Emellertid, herr
kammarherre von Gabel, vet jag redan, livad ni vill mig, och
vi kunna gärna afgöra den saken genast; jag gör ingen hemlighet
däraf för dessa herrar. Yaren så goda och slån er
ned! — fortfor kaparen och anvisade de främmande herrarna
en liten soffa för två personer, som stod midt på långväggen
af salen, samt satte sig själf i en karmstol där bredvid.
Yid motsatta sidan af detta rum stod ett massivt bronsbord
med marmorskifva, vägande väl tjugofem lispund. Det
var ett utmärkt konstverk och af konungen i Frankrike ämnadt
till gåfva åt tsar Peter, men af Lars Gathe uppbringadt, då
han tog skeppet “Pultava“, sedermera omdöpt till “Narva“.
På detsamma stod en uppsats fina kristallglas, hvilka Tolle
nu fyllde med gnistrande vin, hvarefter starke Olle, utklädd
till betjänt, fattade det tunga bordet och bar det som en
bricka rundt om i kretsen, bjudande kring vinet, hvarefter
han lugnt satte ned bord och allt framför de danska herrarna.
— Jag vet, hvad I viljen, — fortsatte nu Lars Gathe,
vänd till kammarherre von Gabel, — det är ju att återfå de
två marmorsarkofager, hvilka jag tagit som krigsbyte, då jag
äntrade den lille danska fregatten, som hade dem ombord?
— Ja, de tillhöra hans majestät konung Fredrik IV, —
sade von Gabel.
— Hm! — inföll Lars Gathe saktmodigt, — de tillhöra
nog mig nu, och — tilläde han skälmaktigt, — min hustru
och jag ämna att i dem njuta vår högstsaliga ro efter döden.
— Min herre! — utbrast von Gabel stolt, — jag förmodar,
ni inser, att dessa kungliga sarkofager ej passa för
folk i ert stånd; för den skull har äfven kung Fredrik ålagt

— 251 —
mig att erbjuda er deras fulla värde och således återköpa
dem af er.
Lars Gathe reste sig upp och tog sitt glas samt sade:
— Mina herrar! Jag dricker er till, men försäkrar er
att just i döden passa de förträffligt till mitt stånd, eftersom
kung Fredrik och jag då bestämdt äro jämnlikar. Emellertid
behåller jag mina marmorkistor. Och så vill jag bedja er
vara så goda och samtala litet tystare på det hotell där ni
bo, ty ni yttrade er i går afton tämligen högljudt om “den
där skepparesonen“, “skutskepparen“, “fiskarpojken“, “orm-
ynglet“, “sjöröfvaren“ och — låt mig se! — jo, “stortjufven“
som stulit marmorkistorna, allt under en mängd mindre vackra
tillägg. Detta gör nu ingenting, men det har måhända ut-
öfvat någon inverkan på vår lilla affär. Och nu: skål mina
herrar! Härmed drack Lars Gathe ur sitt glas och vände sig
till sina öfriga gäster.
De båda danske herrarna voro stumma som fiskar — och
röda som pioner. Slutligen reste de sig, eller rättare, skulle
resa sig upp men förgäfves. Soffan var mjuk och låg, och
det för dem orubbliga bordet stod för nära intill henne. Förgäfves
ansträngde de sig att skjuta undan detsamma. Ett
allmänt fnissande hördes från de närvarande, och själfva kapten
Gathe hade svårt att hålla sig allvarsam, där han, halft bortvänd,
samtalade med löjtnant Lilliehöök. Slutligen sade kammarherre
von Gabel med hög röst:
— Vill kapten Gathe vara god och befria oss från
detta bord?
Lars Gathe vände sig om och skyndade, liksom högst
öfverraskad, att gifva en vink åt Olle, som helt lugnt lyfte
upp det tunga bordet, och sedan han först än en gång begagnat
det som bricka och bjudit de närvarande eller tagit
emot deras urdruckna glas, allt efter hvad det tycktes utan
ansträngning, ställde bordet på dess förra plats.
Det syntes på kammarjunkaren, att han var ursinnig,
men kammarherre von Gabel dolde sina känslor under hof-
mannens fina leende och vände sig till Gathe, sägande:
— Min bäste kapten, jag får ännu en gång fråga er, om
ni ej för något pris skulle vilja afstå från de båda sarkofagerna,
som min konung...
— Herr kammarherre, ni hörde nyss mitt uttryck, att
England ej hade penningar nog för att lösa ut en tapper

— 252 —
ädling; Danmark har ej tillräckligt med sådana — penningar
nämligen — att lösa ut dessa marmorkistor.
— Är det ert fullkomliga allvar, herr kapten? — frågade
kammarherren. — Ja, herr kammarherre!
— Då skola vi taga dem åter! — utbrast kammarjunkare
Rabéns häftigt. En blick från von Gabel häjdade honom dock.
— Det går ju an att försöka, — sade Gathe lugnt och
följde de danske herrarna till dörren.
Knappt var denna stängd, förrän de kvarvarande gästerna
skrattande omgåfvo kaparen, tryckte hans händer och försäkrade
honom om sitt bifall.
— Mina herrar! — sade Lars Gathe. — Min vän löjtnant
Stråle återkommer och äter middag i vårt sällskap, men som
det dröjer en stund, så kunna vi, om ni behaga, göra en titt
ned på varfvet.
Förslaget antogs med nöje, och snart befann sig Lars
Gathe, omgifven liksom af en stab, nere på sitt varf.
Här lågo nu sju à åtta af kaparens fartyg, dels upplagda
för vintern, dels reparerande skador från nappatag med fienden.
Öfverallt rådde ordning och manstukt, och arbetet gick med
lif och fart. Sedan Lars Gathe och hans följe tittat in i de
med segelduk, tjära, tågvirke, ek-, furu- och granbjälkar fyllda
magasinerna samt smedjan och snickeriverkstaden, gingo de
upp i ett stenhus ofvanför och funno där en storartad skräddareverkstad,
innanför hvilken linnesömmareverkstaden befann
sig. En trappa högre upp var den stora vinden full af alla
sorters färdiga klädesplagg; då någon af Gathe nyantagen
karl fördes dit, blef han helt och hållet uppklädd i lika kläder
med sina blifvande kamrater.
, När de hade besett allt, begåfvo sig Lars Gathe och
hans gäster på hemvägen.
Nära varfsporten stod en liten samling af karlar, och en
ordväxling hördes, hvari äfven en kvinnas röst blandade sig.
Sorlet tystnade, då Lars Gathe närmade sig.
Denne frågade, hvad som var å färde, och en styrman
svarade, att det var Dala-Petters hustru, som ville ha penningar
af sin man.
— Ja, nådigaste kapten, — inföll kvinnan gråtande; —
Petter tjänar bra pengar, men han ger mig ingenting, och vi
ha två barn och ...

— 253 —
— Nå Petter, — sacle Gathe, — hvad har du att svara
härpå? Petter teg och såg ned.
— Jaså, är det på det viset. Han hör ju till ert fartyg,
kapten Boy? — sade kaparen, vändande sig till en af de åtföljande
kaptenerna.
— Ja kapten, — svarade denne.
— När ni hädanefter aflönar er besättning, öfverlämnar
ni tre fjärdedelar af Petters hyra till hans hustru, det öfriga
och prispenningarna må han själf få hushålla med. Är du
nöjd med den domen Petter, eller vill du ha en annan?
Petter funderade ej en minut utan jämkade tobaksbussen
till rätta och sade blott:
— All right, kapten!
Därpå gick han sin väg.
Skrattande skildes gruppen åt, och Gathe begaf sig till
sitt hem tillsammans med sina följeslagare.
Hemkomna möttes de af Olof Stråle och befunno sig snart
i matsalen. — Jag ser, att herrarna sakna en mängd vackra saker
här omkring väggarna, — sade Lars Gathe skrattande, -—
men utom hvad som finns kvar, var alltsammans långods af
stadens guldsmeder, ämnadt att slå puder i ögonen på de
gode danskarna.
De inbjudna trodde så mycket de ville af detta tal, men
då det i dessa tider ej var rådligt att äga mycket af ädla
metaller — ty enligt kung Karls beslut skulle det, som ansågs
för mycket inlämnas till kronan — så sâgo de blott på hvarandra
och låtsade om ingenting.
Snart sutto gästerna kring bordet, och det talades den
tiden om, att Lars Gathes middagar voro sådana, att äfven
de “högförnäme“ och — som de rikaste kallades — “högför-
mögne“ sökte att förskaffa sig en inbjudning för att fä tillfredsställa
nyfikenheten, denna städse gängse arfsynd.
Den tiden var ej bränvin det första, man inmundigade;
man började vanligen med något spanskt eller annat sydländskt
vin. Och med sådant fylldes nu glasen af unge jungmän under
Tolles befäl.
Lars Gathe reste sig och sade, i det han tömde sitt glas,
endast två ord — men dessa uppvägde också i dessa dagar
det största loftal, han sade blott:

— 254 —
— Kung Karl!
Hurraropen dånade och upprepades flere gånger, hvar-
efter måltiden började. Utom den läckraste rostbiff' och plum-
pudding, fanns äfven fisk, rådjur, fågel och finare bakverk,
så att ej kunde gästerna klaga öfver välfägnaden. Särskildt
goda voro emellertid vinerna, ty de flesta af dem hade egentligen
varit afsedda för tsarens bord, och många lyckliga infall
öfver dennes goda smak och Lars Gathes goda tur, beledsagade
glasens tömmande.
Fru Ingela Gathe och öfverlöjtnanten i flottan, den förut
omnämnde kaparekaptenen Ankarloos fru Ingeborg, dotter af
kyrkoherden i Nättraby, Jonas Bering, voro närvarande vid
måltiden *).
Fru Ankarloo var i motsats till sin väninna, fru Gathe,
en sprittande liflig kvinna och fulländad saiongsdam. Hon
var särskildt känd för sina kvicka svar, hvilka hon, ifall
ämnet ej lämpade sig för hvars och ens öron, kunde ge på
latin, hvilket språk på den tiden rätt väl förstods af de bildade
klasserna.
Göteborg har allt ifrån grundläggningen varit mycket
engelskt, och Lars Gathe efterhärmade i mycket denna nation,
hvars språk han kunde tala, och hvars seder omständigheterna
lärt honom att känna. Då efterrätten var framsatt och löjtnant
Lilliehöök hållit ett muntert tal för damerna, aflägsnade
dessa sig.
Den ena skepparehistorien efter den andra började nu
göra sin rund kring bordet, och den stora hafsormen samt
den flygande holländaren hade redan “gått öfver stag“, då
en af de uppassande gastarna anmälde:
— Herr kommendanten baron Hamiltons adjutant, fänrh
Carlheim. Fänriken inträdde, Lars Gathe reste sig och gick emot
den nykomne. *) Öfverlöjtnanten David Ankarloo hade så väl som många andra
svenska sjöofficerare erhållit kaparebref och uppträdde som kapare under denna
tid. Flottan hade ej folk och fartyg och för mången af dess unge officerare
erbjöd sig ej tillfälle till svsselsättniug eller uppehälle, hvarför flere af den
begagnade sig af kaparebref och utmärkte sig genom många märkvärdiga dåd,
hvarom familjehandlingar från denna tid bära vittne. En af dem var denrn
Ankarloo.

— Ett bref till kapten Lars Gathc, — sade den unge
officeren. — Till mig? Ah, tusan... hvem är det ifrån?
— Förmodligen från kommendanten själf, ty han lämnade
mig det, — sade fänriken leende.
— Nå väl, min herre! Jag skall genast läsa det, var
god och sitt ner här. De fleste herrarne äro väl bekanta,
och löjtnant Stråle är nog god och för värdskapet, medan
jag läser mitt bref.
Med dessa ord aflägsnade sig kaparen.
— Läser brefvet, — mumlade en af kaptenerna, — han
kan ta mig tusan hvarken läsa eller skrifva — påstås det,
åtminstone. — Därmed må nu vara hur som helst, men medges måste,
att han är en duktig karl, och att han gjort fäderneslandet
stora tjänster samt fienden oersättlig skada, — sade löjtnant
Lilliehöök. Efter en stund återkom kaparen och lämnade ett bref,
prydligt adresseradt till kommendanten, åt den unge fänrik
Carlheim. Då denne aflägsnat sig, sade Lars Gathe till löjtnant
Stråle: — Den gode baron Hamilton skref, att han ansåg sig
tvungen af artighet att fråga mig, om jag ej mot en större
summa penningar ville öfverlämna marmorkistorna till kung
Fredrik, och jag har svarat honom, att om han, den nådige
herrn, som jag vördar så högt, för egen del skulle vilja hafva
dem, så skulle jag gifva honom desamma; men danske kungen
och hans fru kunna gärna ligga i träkistor — så att nu tror
jag, att den affären är slut.
— Bravo! — ropade gästerna, och många bägare tömdes,
innan herrarna åtskilldes.

— 256 32 .
Det är vår, det är vår!
Hör! Det sjunger i sky,
Och det spelar i skog och i dal. . .
Hela jorden sig kläder
I grönska helt ny
Och bland blommor ha bien sin bal.
Hela hafvet blir blått,
Och dess vågor de gå
Emot stranden som ulliga lam.
Solen skiner så klar
Ofver bäckarne små,
Som i ängar och skog ila fram.
O, du härliga tid!
Ja, för jorden du är
Liksom ungdom för människors ätt.
Du är glädjen och styrkan,
Och hoppet du bär
I din famn öfver grönskande slätt.
Vid denna tid året efter det, då den danska beskickningen
till Lars Gathe hade misslyckats i sina försök att
återfå de dyrbara kistorna, afseglade denne från Göteborg
med en eskader af sju skepp,
Den bestod af tre fregatter, tre skonertar och briggen
“Näktergalen“, å hvilken Lars Gathe själf förde befälet.
Kaptenerna å de andra fartygen hade order att följa “Näktergalen“.
Detta var det enda, de hade sig bekant om föremålet
för deras seglats.
“Näktergalen“ styrde mot norr och två dagar efter af-
färden lade Lars Gathe bi i Kristianiafjorden och signalerade,
att han ville tala med sina kaptener.

— 257 —
Snart voro dessa ombord hos sin chef och erhöllo nu
order om, huru de skulle förhålla sig vid det företag, Lars
Gathe hade i sinnet.
Under natten lågo fartygen hi, och tidigt morgonen därpå
styrde “Näktergalen“ med de tre fregatterna in genom
Vealösflacket och befunno sig snart vid den ypperliga hamn,
som nu kallas Horten och utgör norska flottans hufvudstation.
De trenne skonertarne lofvade norr om inloppet liksom fiskmåsar
på utkik.
Inne i viken låg en fregatt för sina ankaren, och vid en
holme söder om Lövö låg ett dylikt fartyg under kölhalning.
Vid själfva Lövö syntes omkring tio galerer, de fleste nya
och färdiga att gå till sjös. Så väl vid ön som holmen rustades
och arbetades flitigt i den tidiga morgonstunden, och de härvarande
besättningarna och arbetarna blefvo obehagligt öfver-
raskade, då de svenska skeppen med vajande flaggor inseglade
och nästan samtidigt hälsade dem med glatta lag ur sina
kanoner. Förvirringen var gränslös, och den danska fregatten, som
hade en stor del af sin besättning i land, fick strax kryssmasten
afskjuten och många hål i skrofvet utan att hinna
besvara den oväntade saluten. Den skötte dock sina kanoner
utmärkt väl, då den kom i ordning, och när hålen i vattengången
blefvo för många, halades den under brinnande strid
in på grundt vatten.
Snart voro äfven sex eller sju af galererna färdiga att
deltaga i affären och anföllo med väl riktade skott de svenska
fartygen. Öfvermakten var dock för stor, och då “Näktergalen“
öfverhöljde det lilla varfvet och galererna med hela lag af
skrotskott, var manspillan stor hos danskarna. Under striden
syntes en båt med en officer uti, flere gånger ro mellan land
och de danska fartygen. Öfverallt där han uppträdde, ordnade
sig försvaret, elden blef lifligare, och det syntes, att
hans närvaro uppeggade hans landsmän till förtviflad tapperhet.
Vid middagstiden drogo sig galererna tillbaka genom det
denna tiden ännu för mindre fartyg segelbara Dragsundet,
beläget emellan Lövö och fastlandet. Fregattens eld tystnade,
och båtar syntes flitigt ro emellan densamma och land.
Då Lars Gathe märkte detta, signalerades genast till fregatterna
att utsätta båtar och gå i land. Snart rodde flere båtar,
fyllda med fribytare, från kaparefartygen dels mot fregatten,
Konungens kapare. 17

258 —
dels mot land. Innan de hunnit fram, höjde sig emellertid
en väldig eldpelare från den danska fregatten, och med en
stark knall sprang det vackra fartyget i luften. Svart rök
vältrade sig samtidigt öfver hamnen, och snart stod så väl
den kölhalade fregatten, som de galerer, hvilka ej hunnit att
deltaga i striden, uti ljusan låga.
Då Lars Gathe landsteg, såg han, att all släckning var
fåfäng, samt att danskarna hade tändt eld ej allenast på fartygen
utan äfven på allt annat, som skulle kunna af fienden
användas. Endast omkring trettio kanoner med förbrända
lavetter blefvo segrarnes byte. Gathe beordrade kapten Kline
att taga de bästa af dem ombord på sin fregatt, de öfriga
förnaglades och kastades i sjön.
Nu hördes en häftig kanonad nordväst om Lövö, h varför
Lars Gathe med “Näktergalen“ styrde ut öfver Vealösflacket;
han blef då vittne till en strid emellan sina skonertar och
galererna. Vid “Näktergalens“ ankomst styrde de sistnämnda
in på grundt vatten, och snart tillkännagåfvo lågor och rök,
att danskarna beredt dem samma öde som de öfriga af sina
fartyg hellre än att lämna dem i sina fienders våld.
Mot aftonen låg Lars Gathes flotta till ankars på redden
utanför Vealös.
I kajutan på “Näktergalen“ befunno sig kaparen och hans
förtrogne Tolle. Sedan denne räddat sin kaptens lif och denne
återigen vid ynglingens sjukbädd med faderlig omsorg tagit
vård om ynglingen, hade ett om möjligt innerligare förhållande
än förut uppstått mellan kaparen och hans tjänare. För
hvarje resa och äfven där emellan insatte Lars Gathe några
dukater för Tolles räkning hos sin frände, handelsman Hjelm
i Göteborg. Gällde det något djärft uppdrag, som skulle af
en ensam person utföras, så skonade kaparen ingalunda ynglingen
— men under Tolles frånvaro nästan darrade han af
fruktan, att någon olycka skulle träffa denne.
Så snart “Näktergalen“ var i affär, stod Tolle vid krutdurken,
ty Lars Gathe hade svurit att spränga sig i luften
hellre än att gifva sig fången, och hvar och en af hans folk
var öfvertygad om, att kaptenen skulle hålla ord.
Tolle stod nu och lade ett omslag kring kaparens vänstra
arm, som var något svullen efter ett slag af en träsplint från
en af fartygets båtar, som träffats af en fientlig kula.
— Kapten! — sade Tolle, då han slutat.
— Hvad är det nu? — frågade denne.

— 259 —
— Jo, se det är så, att det glunkas lite tyst här mellan
vargarne, — detta var ett uttryck, som Tolle ofta använde om
manskapet och äfven till dem, detta utan några vådliga följder,
dels emedan han var deras gullgosse, och dels emedan han
var ovanligt stark för sin ålder, — det glunkas, att de tycka
just inte mycket om en så’n här dust, emedan här ej vankas
några prispenningar eller byte; och ehuru förlusten har varit
mycket ringa för oss emot danskarna, så hafva vi, som jag
hört, omkring tio döda och sextio eller sjuttio sårade tillsammans.
Här ombord har det ingen fara, men på de andra
skeppen trodde de, att det skulle bli myteri, och oroligt nog
låter där allt ombord.
— Det är bra, Tolle! Säg till, att min långa gigg göres
i ordning. Tag hit mitt svärd och mina pistoler, jag skall
gå ombord på de andra fartygen och kommer på däck snart.
Säg till förste löjtnanten, att han låter blåsa alle man på däck.
— Jag får väl följa med? — sade Tolle orolig.
— Hvarför det? — frågade kaparen leende.
— För att — för att jag vill så gärna gå ombord där,
— stammade ynglingen.
— Ja, — härmade kaparen den talande, — för att se
efter, att inte vargarna, som du kallar dem, äta upp mig, din
stolle! Jag skall hädanefter kalla dig stolle i stället för Tolle,
— tilläde kaparen leende.
— Kalla mig hvad ni vill, bara jag får följa med er, —
bad den unge enträget.
— Nå ja, sä följ med då!
Som en pil ilade Tolle upp, och en minut därefter blåstes
“alle man på däck“.
Då Lars Gathe kom upp ur kajutan, var folket uppställdt
på två led, på ömse sidor af däcket Det var alldeles tyst,
officerarna stodo på sina platser, och endast små vågors
plaskande och Lars Gathes steg, där han gjorde sin rund
framför de mörka leden, afbröt stillheten på “Näktergalen“.
Då Gathe åter nått halfdäck, sade han:
— Det gläder mig, att besättningen på “Näktergalen“ i
dag, som vanligt, gjort sin skyldighet. Ni skötte mina kära
kanoner som ena riktiga dj... och pepprade de danska hundarna,
så att de inte duga att ludra varg på. Hvar och en
af er erhåller genom Tolle i morgon två blanka dukater. De
sårade få fyra hvar, och i afton ställer jag till kalas för er.
Jag går nu öfvcr till mina andra fartyg för att se till gossarna
