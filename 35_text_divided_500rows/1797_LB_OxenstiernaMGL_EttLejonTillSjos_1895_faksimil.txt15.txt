ledning, så att då vi kommo till Marseille, kunde han reda
sig ganska bra.
Innan vi afseglade från Mogador, kom Ali bey till
mig, hvilken han nu visade den största vänskap, samt omtalade,
att han på fästningen i ett lönskåp, hvilket han

noga beskref, hade förvarat den lilla förmögenhet, han lyckats
lägga af under sin tjänstetid. Denna hade han förvandlat
i diamanter, som befunno sig i ett par askar, samt
en skinnpung med guldmynt och några dyrbara sablar och
pistoler. Jag lofvade honom att hämta hans skatt, och
med Ali ben Mohammeds hjälp lyckades det mig äfven.
Vi hade under flere dagar haft laber vind, så att resan
gick långsamt; men lifvet ombord var rätt angenämt,
och för hvar dag förvånade mig i synnerhet Hussein, genom
att bli mer och mer europeisk. Tack vare hans kock,
som vi hade ombord, blef vår mathållning helt och hållet
fransk, och Johnny tog hvarje dag lektioner i den ädla
kokkonsten. En af de europeiska sjömän, jag hade, gjorde mig
mycket besvär; han var en kitslig rackare och 'kunde aldrig
låta bli att reta min arabiska besättning. Slutligen
en dag hade han visat Jussuf olydnad och hade till och
med strukit tjära i hans skägg, då den gamle slumrat in
vid en af kanonerna. Nu var mitt tålamod slut, manskapet
kallades på däck, och jag lät gifva karlen, som hette
Jöns, en grundlig bastonad på fotsulorna. Detta svåra
österländska straff lär vara förfärligt smärtsamt; det hade
också här den följden, att något vidare straff ej behöfde
utdelas på hela resan.
Det var natt, ström och vind voro mot, och vi präs-
sade under mycket segel och skarpt bidevind genom Gibraltars
sund. Då det var Jussufs vakt, hade jag gått in
i den lilla hytt, jag begagnade under resan, ty jag hade
till Hussein och hans dotter öfverlämnat min egen sofhytt
och salongen. Jag hade granskat kursen på kortet, men då vi, innan
det blef mörkt, hade sett en hel flotta i sundet, var jag
något orolig och gick upp igen. Jag gick fram åt däcket,
men stannade, då jag hörde några personer samtala på
andra sidan af barkassen, och detta på — svenska!
»Jag råder dig uppriktigt att taga dig till vara. Låt
bli att uppvigla folket! Araberna afguda honom och de
fyra danska matroserna likaså. Hvad mig beträffar, så
ger jag mig inte ut på några vidlyftigheter, och jag tror
inte Larsson häller. För resten vet jag — vid alla topp-

.192
läntor och bramsaluingar i hela engelska flottan! om
han inte, som araberna påstå, är själlve scheitan. Allt har
han reda på, alla språk kan han — en vacker dag tilltalar
jag honom på ren svenska!» _
»Ja, sade en annan röst, så sant jag heter Carl Larsson,
har kapten Johnsson rätt. Jag tycker bra om kapten;
det’ är alldeles som om det vore något svenskt i honom.
Jag vet inte själf så noga hvarför, men jag följer dig inte.»
»Ja, så min schäl å lif, rymmer jau lia väll ifrauet,
nör vi kommer fram å dä sau sånt jau heder Jöns Jönsson
å ä skauning. Han hauer gåed me arabist pryl, så
ad jau hide kan gau än, å dä skaa han min lif och kmt
ha igen.» Detta var den tredje svensktalande rösten.
»Lyd våra råd, Jöns, annars går det dig illa. Det
säger jag, att kommer du, din lömska rackare, vid kaptenen
det minsta, så sätter jag knifven i dig,» förklarade
Johnsson. »Och jag stryper dig, så möe du vet.»
»Ni ä ena rälia schattar», mumlade Jöns och atiägs-
nade sig. , , , , , ... ...
Jag återvände tyst till halfdäck, och strax dareitei
kommenderade Jussuf vändning.
Jag beslöt mig för att i Marseille taga vara pa min
vän Jöns och för resten hafva ögonen på honom.
Just som vi passerade Gibraltar gingo flere signaler
upp åt topparne på ett stort engelskt linieskepp, som låg
till ankars ute på redden. Då jag ej besvarade dem, syntes
Marockos flagga på toppen af en af dess master och ett
präjskott dånade öfver vågorna. Nu var det omöjligt att
missförstå hvem signalerna gällde.
Till så väl mina passagerares som besättningens djupaste
förvåning besvarade jag präjningen med ett kanonskott,
satte engelska flaggan på stortoppen och styrde ratt
upp mot kolossen. J
Att engelsmännens öfverraskning vid denna manovei
var stor, kunde vi tydligen se. Det blef ett myllrande af
människor på däck. Öfver relingen och genom kanonportar
rusade manskap ned i båtarne. Kommandorop danade,
och brinnande luntor syntes vid kanonerna.

193
Styrande upp tätt akter om skeppet lade jag bi samt
var genast färdig att i sällskap med herr de Rapier, som
skulle föreställa en af mina officerare och, liksom jag, var
iklädd en rik mohrisk galadräkt, med paradklädda matroser
i min fina långa gigg ro upp till linieskeppets fallreps-
trappa. En hel flottilj af bevarade båtar, färdiga att äntra
mig, efter hvad jag kunde förstå, drog sig undan, då jag-
närmade mig.
Då vi lade till, märkte jag, att ingen honnörsvakt
blåstes till fallrep, hvarför jag lugnt satt kvar i min båt.
Vakthafvande officeren syntes villrådig. Jag hörde, att
han frågade sig för, och kort därefter ropade han:
»Hvem är i båten?»
»Kalifens af Marocko skeppskapten Franc Kebir och
hans andre löjtnant monsieur de Rapier, adjutant hos
paschan af Mogador,» svarade jag.
Ögonblicket därpå blåstes till fallrep. Skeppsgossar
äntrade ned, marinsoldater bildade häck och officerarne
syntes uppe vid trappan.
»Charmant bra!» hviskade de Rapier, då vi rest oss
upp ur båten och gingo upp för trappan, medan soldaterna
skyldrade gevär och officerarne hälsade.
Vi gjorde vårt reglementerade militäriska salem med
hela högra handen utvänd tryckt mot pannan och sedan
invänd mot bröstet. Härefter gjorde vi samma salem för
engelska flaggan, hvarefter jag på franska begärde att bli
presenterad för chefen.
Hela vårt uppträdande, våra praktfulla uniformer, de
med gnistrande och stora ädelstenar besatta vapnen och
— jag. kan gärna säga det — vårt utseende hade gjort
djupt intryck, och jag hörde med dold tillfredsställelse,
huru seconden, som tydligen ej trodde oss förstå engelska,
säga till de andre officerarne:
»De äro i sanning gentlemen!»
Tjänstgörande officeren förde oss nu akterut till en
äldre, fin officer och presenterade:
»Skeppskapten Kebir, löjtnant de Rapier — lord Douglas
Hamilton!» Efter en skarpt genomträngande blick på mig sade
han: Ett lejon till sjös. 18

194 »Ni tog er friheten att besvara mitt präjskott med ett
skarpt skott. Jag såg kulan ricochettera i vattnet långt
nedåt marockanska kusten.»
Lorden hade talat franska, på hvilket språk jag först
svarade; jag öfvergick nu till engelska och sade:
»Ja, mylord! Naturligtvis! Ni hissade marockanska
flaggan på toppen och saluterade den med ett skott; jag
besvarade genast artigheten med att hissa edert lands flagga
och gifva henne salut. Att skottet var skarpladdadt, kommer
sig däraf att mina kanoner äro så få, att jag ej har
råd att hafva någon särskildt till salut. Emellertid, mylord,
anser jag, att honnören därigenom blef så mycket större.»
Ett leende spred sig öfver lordens anlete, och han
satte sig under soltältet samt gaf oss tecken att taga plats.
»Jag förmodar, att ni med samma diplomatiska skicklighet
kan redogöra för er resa, och hoppas, att ni har
edra papper klara!»
»Ja, mylord! Min adjutant de Rapier skall ha äran
visa er skeppshandlingarna.»
»Jag tyckte mig höra», sade lorden, »att monsieur de
Rapier är adjutant hos hans höghet paschan af Mogador.»
»Ja, mylord!» skyndade den sluge fransmannen att
infalla, »och som hans nåd el Kebir är son till prins Ali
ben Mohammed, har dennes fader så att säga lånat ut mig
till honom såsom uppvaktande och sällskap.»
»Hvad, Ali ben Mohammed! Denne utmärkte marockanske
furste, denne tappre prins, som gjort oss så många
stora tjänster vid våra försök att utrota slafhandeln på
Afrikas kuster! Ni är mig mer än välkommen ombord på
»St. George». Nu intresserar det mig att få veta er disti-
nationsort. Kan jag vara er furstliga fader till tjänst, så
lita på mig. Jag har det nöjet att känna honom personligen.
Han har till och med gjort mig äran af ett besök
ombord, då jag förde fregatten »Erato». Mr. Wattson!»
Den tillropade kom.
»Vill ni vara god, sir, och genomse handlingarna med
herr de Rapier», sade lorden.
»Tillåter ni mig, att då nu ingen kan höra oss, få
omtala för er min destination och äfven bedja er om ett
godt råd, mylord?»

»Jag står till er tjänst!»
»Saken är den, att jag är beordrad att kryssa i Me-
delhafvet för att hålla reda på och taga de marockanska
pirater, som möjligen ännu utan myndigheternas samtycke
oroa åtskilliga lands handelsfartyg, äfvensom att anlöpa
spanska hamnar och höra mig för, hur det låter. Man lär
rusta där, och som ni vet, mylord, råder det i följd af slaf-
handeln på Vestindien inte så godt förhållande emellan
Marocko och Spanien. Sultanen har gifvit hvita och kristna
slafvar fria och tolererar i sitt land endast negerslafvarne,
hvilka emellertid skyddas af stränga lagar, så att de på
det hela hafva det mycket bättre än europeiska tjänare.
Y7i anse dem ej mogna ännu för friheten, så råa som de
äro, men alla deras barn hafva nu skolor och uppfostringsanstalter,
där de skola lära sig, hvad en ordnad frihet är.
Hans höghet kalifen har inom paschalikatet Fez försökt
att ge slafvarne friheten, men följden däraf blef, att de
svarta, som voro fria, ej ville arbeta sig till födan utan
samlade sig i hopar och drogo omkring som stråtröfvare.
Ett par ordentliga fältslag måste levereras med dem, och
först efter blodiga strider blefvo de öfverlefvande återsända
till sina husbönder och slafveriet införd t igen. Detta oak-
tadt kan kalifen ej med blida ögon se, att spanjorerna gå
i land på hans kuster och röfva eller köpa hans undersåtar
samt föra dem till Vestindien som slafvar.»
Under det jag talade hade lorden med synbar välvilja
åhört mig och sade nu:
»Jag kan förstå detta mycket väl och anser kalifen
hafva mycket rätt häri, men om jag förstått er riktigt,
måste ni äfven ha ett annat uppdrag, med afseende på
hvilket jag möjligen kunde vara er till tjänst.»
»I sanning, mylord, det är just dit jag ville komma.
Saken är den, att ombord hos mig befinner sig den marockanske
generalkonsuln i Marseille och hans sköna dotter
jämte några tjänare, hvilka jag skulle föra till bestämmelseorten.
Nu är Marseilles hamn måhända blockerad,
och jag, som där skulle aflämna mina passagerare samt
äfven intaga en last af europeiska möbler, undervisningsmaterial,
läroböcker, instrument och maskiner, hvilka prins
Ali ben Mohammed dels för egen, dels för kalifens räkning

inköpt, kau troligen ej utföra detta utan att smyga mig ut
ur hamnen, och det vill jag inte, äfven om jag skulle
lyckas. Jag ber er därför om ett godt råd i detta afseende. »
»Jag tror verkligen, att jag kan vara er till tjänst, och
jag gör det med nöje för er höge faders skull. Men intet för
intet, herr kapten — • ni måste villfara en begäran af mig.»
»Vid mina ögon, som vi säga . . . Om det är mig möjligt
så... »
»Ni sade, att ni på er vackra skonert, som oss emellan
måsto vara ett utmärkt fartyg, har en generalkonsul
och hans vackra dotter ; mina villkor äro, att ni tillåter mig
hämta dem, och att de tillsammans med er intaga sin middag
ombord på »St. George».
»Jag är mycket smickrad, mylord; men jag ber er då
att få sända monsieur de Rapier efter den sköna Zelamire,
ty då är jag säker på, att hon kommer.»
»Ah, är det så stäldt!»
»Ja, de unga äro förlofvade, och han skall att börja
med bli konsulatsekreterare hos sin svärfar.»
»Och den unga damen är genuin afrikanska?»
»Ja till och med född där; fadren är mohr och hans
höghet sultanens bankir.»
»För all del... Ni gör mig nyfiken. Jag tycker hvad
mina unga officerare skola — men det må bli en öfver-
raskning. Hon måtte väl för allt i världen komma i arabisk
dräkt?»
»Vid Allah, mylord, ni begär mycket, men vi skola
försöka att tillfredsställa er.»
»All right! Så mycket bättre, som jag också väntar
en spansk hidalgo med sin dotter ombord. Jag tror nästan,
att det är hans kutter, som kommer där.»
Lorden tog en kikare och betraktade lustjakten, och
jag närmade mig en grupp officerare, som omgaf secon-
den och de Rapier. Gudarne vete, hvad denne hade sagt
om sin obetydlige vän, men utom att han själf gjorde ett
djupt salem för mig hälsade både seconden och de andra
officerarne med största vördnad på mig.
Jag frågade nu den förstnämnde på ett förbindligt sätt,
om mina papper vore honom till lags, och han bejakade
detta med en artig bugning.

197
Därefter sporde jag min vän de Rapier på arabiska,
livad han sagt dessa Albions söner om mig, och blef inte
litet flat, då han på samma språk med ett djupt salem
svarade: »O, min prins, jag har endast agerat Burr och som
lian utbasunat dina förtjänster.»
Med möda kunde jag hålla mig allvarsam, ehuru jag
på samma gång var förargad.
»Intet skämt nu, det ber jag. Lorden skall ha middag
ombord för en spansk familj, och vi äro tillika med
Hussein och hans dotter inbjudna. Lorden skulle gärna
vilja se er fästmö i mohrisk dräkt. Bed generalkonsuln
för all del att ej spara på diamanter, och säg så till Jus-
suf och Ali bey, att jag får papper i kväll af lorden för
att komma igenom den engelska blockadflottan utanför
Marseille, hvarför skonerten ej får aflägsna sig från linie-
skeppet. »
Herr de Rapier gjorde nu ett djupt salem och aflägs-
nade sig till min förargelse med den mest skalkaktiga blick
på mig. Lorden hade under tiden talat med sin hofmä-
stare, hvarefter han närmade sig mig och presenterade sina
officerare. »Vi ha nyss hört, mylord», sade seconden »en i sanning
underbar berättelse om den öfverdådiga styrka och
tapperhet, som denne unge mohriske prins nyligen visat
vid ett svårt religiöst-politiskt uppror i Mogador. Han lär
ha försvarat trappan till paschans sofrum mot flere hundra
man i åtskilliga timmar, till dess hans fader prins Ali ben
Mohammed hann anlända med hjälptrupper».
» Sir ! » sade jag. »Jag får underrätta er om, att de
Rapier är en god vän till mig, och att vänskapen vanligtvis
öfverdrifver. Hela uppträdet var blott en half timmes
slagsmål; jag är vidare inte prins utan helt enkelt kapten
Franc Kebir i hans heliga höghet kalifens flotta.»
»Tillåt mig då fråga,» svarade Wattson, »om det ej
är ni, som af hela befolkningen i Mogador kallas »el Kebir»
eller lejonet?»
I detta ögonblick blef jag befriad från att svara, ty
en ung officer rapporterade, att kuttern signalerat, och vi
skyndade alla till styrbords sida för att se på tilläggniugen.

198
Det dröjde dock länge, förrän kuttern kom långs sidan,
och innan dess anlände Hussein och hans dotter.
Visst hade jag vetat, att Hussein egde vackra diamanter,
men jag blef i sanning öfverraskad. Zelamire var utomordentligt
skön. Hon bar en förtjusande dräkt af marinblått
siden, ett pannband af det finaste filigramsarbete
af rent guld, från hvars midt en något aflång, fyrkantig
diamant af minst trettio tusen francs värde spred sina
strålar. Kring halsen bar hon ett halsband af stora diamanter
och på bröstet en stor brosch med paschaus monogram
— en afskeds- och bröllopsgåfva af den gode fursten.
Armbanden voro äfven besatta med diamanter, och
hon bar därjämte en guldbroderad slöja.
Hussein bar höga röda marockängstöflar, hvita guld-
broderade byxor, likaledes broderad rock af grönt silke-
sammet med Iftikari-orden i briljanter och en äkta dama-
skussabel, hvars hela balja och fäste voro så tätt besatta
med smaragder, att hela vapnet gnistrade som en grönaktig
eldslåga. Den på fästets hufvud liggande stenen var
stor som ett litet ägg, och hela vapnet var värdt ett rid-
dargods. Mina passagerare mottogos på det artigaste af den ädle
lorden, och den vackra flickan rodnade vid de ofrivilliga
utrop af beundran, hvilka chefen eller hans officerare ej
kunde återhålla, då herr de Rapier för dem presenterade
sin fästmö. Presentationen var just gjord, då lustjakten lade till.

G- ô7^ üJS 4
5 £L
“ôlf ~6" cT” g "
24 KAP
Jag träffar gamla bekanta. — Blir prins mot min vilja — och kär
dessutom.
orden gick ända till fallrepstrappan ocli mottog sina
spanska gäster. Det syntes häraf, att de voro gamla
vänner och af hög börd.
Det var en äldre man med sin bildsköna dotter. Plötsligen
blef jag som förstenad, och två utrop hördes af de
spanska gästerna. Den unga damen lutade sig med blyg
förvåning mot den gamles bröst, och hennes eldiga ögon
fästades på mig med ett uttryck och en verkan, som jag
ej kan beskrifva. Den gamle spanjoren skyndade nu emot
mig och omfamnade mig, och den unga spanjorskan fattade
min hand.
»O! hvad jag är glad att se er åter, min dotters räddare!
Jag visste ej, hvem ni var förr än Guvernören på
Madeira i förtroende sade mig, att ni var son till den berömde
prins Ali ben Mohammed. Vi hafva ofta talat om
er, min prins. Se här min dotter! hon önskar tacka er
för sin räddning.»
Jag visste knappt, hvad jag sade — alla de närvarande
omringade oss, och don Estivan y Mastara — ty
det var han och hans dotter donna Isabella — omtalade

200
du utan att omnämna släktskapen till don Ferdinand,
huru jag tvänne gånger räddat donna Isabella från denne
bof. »Men ni är ju en riktig Sankt George, min prins!»
utropade lord Hamilton. »Jag måste afundas er. Liksom
han, räddar ni de sköna ur drakens klor.»
Jag var ytterst förlägen, rodnade upp öfver öronen
som man säger, och var nästan rasande, då jag, vändande
mig till Hussein, sade på arabiska:
»Nå, men Hussein, säg dem då, att jag inte är någon
prins och ...»
»O, min prins!» afbröt mig den skälmen på renaste
fransyska. »Det är ju sant hvarje ord, och vi veta, att
ni med tapperhet, styrka och mod förenar den största
blygsamhet. Ni är Allahs utkorade gunstling, min prins.
Måtte profeten skänka er ett långt lif!»
Jag var rasande — men hvad var att göra? Jag
hade ej annan råd än att vara prins för dagen, men låta
de båda sammansvurne framdeles umgälla skämtet. Till
min förvåning förenade sig Zelamire med de andra och
sade: »Det tjänar ingenting till, min prins, att söka resa
inkognito, när ni på ert finger bär den furstliga ring, som
tillkännager er släktskap med paschan, ja, med själfva
kalifen.» Och vid dessa ord log den tjusande flickan så förtrollande
skälmskt, att jag måste skratta och artigt sade:
»Nåväl, när äfven skönheten befaller, så måste jag
gifva mig.»
»Hvilket ej femhundra fiender kunde tvinga er till»,
inföll de Rapier djupt bugande.
»Låt oss tala om något annat», utropade jag och
vände mig till lorden.
»Jag ser, att middagen är färdig. Vill ni, min prins,
bjuda donna Mastara armen?» sade denne i det han själf
närmade sig Zelamire och förde henne ned i salongen.
Matsalen ombord på detta jätteskepp var ett stort,
rymligt rum, rikt ombonadt och möbleradt. Middagen —
en äkta engelsk festmiddag — vinerna af bästa sort.. .
ja, jag mins nu blott, att kungarnes af England och Spa-

201
nien samt kalifens af Marocko skålar först i all korthet
utbragtes af lorden, att gillet var gladt, att vår värd leende
drack med don Estevan, häntydande på mig och Isabella,
att vi rodnade och — att jag var pin kär, då middagen
tog slut. Jag hade dock, som jag af de Rapier efteråt fick
höra, iakttagit ett värdigt och furstligt skick, talat spanska
med don Estevan, engelska med »St. Georges» befäl och
franska med Zelamire, hvarjämte jag tjusat engelsmännen
genom en lifligt utbragt skål för »St. George», dess chef
och besättning. Solen sjönk nu bakom Gibraltars klippa, som violett-
blå aftecknade sig mot luften. Det hade lugnat på och
var en härlig afton.
Efter kaffet försvann lorden på en kort stund, men
kom snart upp igen och lämnade mig ett bref till kommenderande
amiralen öfver den del af engelska flottan,
som låg utanför Marseille och Toulon. Härjämte gaf han
mig ett öppet bref till kaptenen på hvilket som hälst engelskt
fartyg jag kunde komma att möta.
Sedan jag tackat lorden på det hjärtligaste, sökte jag
upp de båda damerna, som voro omgifna af de unga offi-
cerarne, under det lorden, markisen och Hussein samtalade
om de utbrutna oroligheterna i Frankrike. Zelamire drog
sig med en liten vink åt mig något tillbaka och sade sakta,
då ingen kunde höra oss:
»Hon har älskat er allt sedan scenen i dödskallekapellet.
Glöm inte att ansa den rosenknopp, som kallas
kärlek, och som nu är på väg att slå ut!»
Därmed var den sköna afrikanskan åter hos de
andra. Jag närmade mig Isabella, hvarvid de unga engelsmännen
vördsamt drogo sig tillbaka. Mitt samtal inledde
jag med att fråga henne, huru det kom sig, att de företagit
denna för mig så lyckliga utfärd till »St. George».
Hon svarade :
»Min far har ärft en släkting på långt håll, och arfvet
utgöres hufvudsakligen af ett litet palats och en del hus
i Gibraltar. Emellertid ha många, som bott i dessa hus,

202
påstått sig vara ägare af dem; en process blef nödvändig,
men den har afdömts till min fars förmån.»
Markisen, som var en hjärtegod människa och för
resten mycket rik, hade — efter hvad flickan vidare sade
mig •— nu farit in till staden och dels till de mindre bemedlade
hyresgästerna skänkt några af dessa hus, dels
tillbjudit de andra att för godt pris få lösa till sig sina
bostäder. Bland annat lösöre, som ingick i arfvet, var
äfven den lustjakt, hvarpå de i dag seglat ut till linie-
skeppet. Markisen och lorden, som i ungdomen rest mycket
tillsammans, hade träffats vid en middag hos guvernören
på fästningen, och den senare hade då bjudit dem på
middag. Under det jag samtalade med donna Isabella, hade
jag bjudit henne min arm, och vi företogo en promenad
öfver det hvita, finskurade däcket. Vi gingo utför en bred
trappa och kommo genom gunrummet in i chefens salong,
som var prydd med bokskåp och dyrbara taflor. Vi stannade
framför ett vackert kvinnoporträtt.
Hvad sade vi väl? Hvad talade vi om?
Ja.. . Hvad vi sade, vet nu endast den blinde guden
... I, som älsken, I veten det ock . . .
Isabella lutade sitt vackra hufvud mot mitt bröst —
vi hade bekant vår kärlek för hvarandra, och jag tryckte
den första kyssen på hennes läppar.
Plötsligt öppnades en dörr bakom oss, och liofmästa-
ren inträdde. Jag återvann hastigt min sinnesnärvaro —
tankarne hade solat sig i paradis! — och frågade, hvem
den dam var, hvars porträtt vi beundrade.
»Mylords hustru. Hon dog för fyra år sedan.»
»Vill ni vara god och visa oss galleriet?»
Hofmästaren öppnade nu dörren dit och stod bugande
för att låta oss passera, då dörrarne bakom oss flögo upp,
och det öfriga sällskapet kom in.
»Se där ha vi våra rymmare!» utropade lorden
glädtigt. »Vi ha saknat er.»
»Mylords hofmästare har varit god och visat oss ert
bibliotek, och vi skulle just nu se oss om i galleriet.»
»All right! Framåt då ladies and gentlemen.»
Situationen var räddad, och då vi kommo ut på den

203
förgylda balkong, som omgaf aktern på »St. George», kände
jag en ljuf handtryckning af Isabella, som nu börjat ett
samtal med Hussein.
Solen var just i sin nedgång, och som tiden före och
efter denna stund anses mycket osund, gingo vi in i stora
salongen, där té serverades.
De båda unga damerna hviskade och pr’atade. Jag
observerade nu, att deras dyrbara solfjädrar bytt egarin-
nor; de hade tydligen blifvit panter på oföränderlig
vänskap. Vi togo nu afsked af vår värd. När jag åter var ombord
på »la Chica», ankom sekonden kapten Wattson själf
med en stor säck och en bok, med hälsning till prins
Kebir, att lorden önskade som minne af det kära besöket
lämna mig denna present, som kunde bli nyttig på vägen.
Det var ett signalställ med flaggor och bok.
Rörd af lordens vänlighet bjöd jag mr Wattson stanna
ett ögonblick, och då han återvände, medförde han en
präktig, med äkta stenar besatt turkisk sabel som gåfva
från mig till lorden.
Efter ett par dagars frisk bris voro vi utanför Marseille.
Redan innan vi kunde se land, syntes här och där
topparne af några större krigsskepp, och det befanns, att
engelska fregatter kryssade utanför Chateau d’If.
Jag signalerade genast med mina nya engelska signaler:
»Käjserlig marockansk örlogsman» och lovade upp
mot den närmaste fregatten. Den satte ut en båt och en
premierlöjtnant kom roende till oss. Jag gick ned för att
göra toalett. Hussein och de andre hade snart kommit
öfverens om mottagandet. Då officeren kom ombord,
möttes han af Hussein, Ali bey, de Rapier och Jussuf.
Hussein förde ordet, och när den engelske officern bad
att få träffa kaptenen, svarades:
»Jag vet inte, om hans furstliga höghet tar emot er
genast. Gå ned till prinsen, herr de Rapier, och fråga,
om han tar emot.»
De Rapier gick.
»A fan! Ha ni en prins ombord? Han får allt ha

