ifrån den sida, der vindbron var.
Fru Brita fattade hastigt en båge, som hon
hade gömd bakom tapeten i ett hörn af rummet,
beskådade noga pilen, som var omvirad med en
pappersremsa, lade den på strängen och sköt af,
äfvenledes i riktning från vindbron.
Några ögonblick derefter fortfor hon att
skåda ut genom fönstret, men så stängde hon det,
och, liksom denna inandning af sommarnattens
rena luft gjort henne godt, eller som om sjelfva
kroppsrörelsen verkat ovanligt välgörande, — hennes
sömnlöshet försvann ögonblickligen, och hon
sof snart en lugn sömn.
Påföljande morgon kom Nerikes lagman, herr
Bengt Stensson, ridande till Örebro, der han skulle
sammanträffa med sin brorsson, herr Nils Bosson,
för uppgörande af en arfsfråga, och han infann
sig på slottet hos herr Erengisle, till hvilken äfven
snart herr Nils kom, och herr Erengisle underhöll
sina gäster på bästa sätt med berättelser från
kriget, och den gamle lagmannen lyssnade uppmärksamt
till. Dervid omtalade han äfven konungens
seger vid Dalby kloster dagen efter staden
Lunds brand, och hade mycket att förtälja om den
tappre herr Ivar Axelsson (Tott) och hans strid
med konung Carl samt dennes besynnerliga spörjs-

mål, då striden var slut i skymningen på eftermiddagen.
— I hörden det väl, herr Nils? — vände han
sig till denne — fast I icke den gången var med?
— Jag var med herr Thord — svarade herr
Nils — och känner således lika mycket och lika
litet om händelsen, som I sjelf, ty jag menar, I
voren då på tåg nedåt Malmö . . .
. Men medan riddarne sutto i riddarloftet, gick
fru Brita genom en krokig gata i staden och kom
så till ett helt litet och oansenligt hus, der hon
gick in för att se om en stackars enka efter en
af herr Erengisles svenner, som fallit i kriget.
Alla berömde den fromma riddarfrun, som så omhuldade
sin herres och sitt eget folk, och fru Brita
var, när hon hörde sådant tal, så blygsam, att
hon alltid aflägsnade sig.
Svenneenkan var ensam, och fru Brita frågade,
om någon väntade henne.
— Jo! — svarade qvinnan med en dansk
brytning, och visade på dörren till ett inre rum,
hvarpå hon gick ut och omsorgsfullt stängde dörren
efter sig, sä att fru Brita skulle kunna vara
trygg för öfverraskning.
Fru Brita öppnade nu dörren till det inre
rummet, och i detsamma utträdde rid dar Jost von
Bardenvleth. — I sjelf, riddar Jost! — utbrast fru Brita,
helt förvånad vid åsynen af riddaren.
— Jag sjelf, fru Brita! — svarade riddaren,
som var iklädd en simpel svennedrägt. — Jag
sjelf, och jag hoppas, att I ej skolen se det ogerna!
— Nej, nej ... I kommen från min fader?
— Ja men på en lång omväg. Dock tror jag,
att det skall visa sig hatva varit oss mera till
gagn än till skada.
— Nå väl, riddar Jost .. . hvad bud medfören
I så från min fader?
— Först och främst det, att han lyckligt fick

edert bud, innan det var för sent.. . När vi med
konung Carl kommo ridande till Stockholm, så var
han redan ute i skären. På flottan, som konungen
skickade ut från Stockholm, befann äfven jag
mig, och I mågen tro det, fru Brita, det kostade
mycken möda att förmå höfvidsmännen ligga stilla
... dock lyckades det till sist...
— Jag vet det af ryktet — inföll fru Brita
— faran var stor!
— För mina ögon syntes ingen räddning för
herr Olof, som låg längre in i sundet än herr
Magnus. Han hade ofelbarligen varit förlorad, om
icke samma skäl talat på flottan, som så mångenstädes
på land ... I skolen märka det, fru Brita,
vi äro snart vid målet! Jag underrättade eder
fader en mörk natt, att jag var ombord, och vi
hade ett möte på Windön.
— Och han sade . . .?
— Han bad eder sätta lit till erkebiskop
Jöns! — Erkebiskopen! — upprepade fru Brita
tankfull och skakade på hufvudet. — Jag vet icke
hvarför, men jag har aldrig haft rätt förtroende
för den mannen . .. Han håller icke med kung
Carl, har aldrig gjort det, men han håller icke
heller med konung Kristian längre, än han vill...
I skolen se det en gång, riddar Jost, I skolen se
det, att min aning slår in, fast jag icke kan hvar-
ken för mig sjelf eller andra förklara det... Jag
hade gerna sett, att min herr fader lemnat den
mannen på sitt Almarstäk.
— I hafven en skarp blick, fru Brita — gen-
mälte riddaren artigt — men jag menar, att I
snart skolen finna, det både Almarstäk och Tyn-
nelsö äro goda att hafva. Erkebiskopen lika väl
som biskop Sigge på Tynnelsö äro fullt att lita
på, och nu sitta de med många hundrade svenner
på sina slott och aibida konung Kristians ankomst
...

— Men dessförinnan måste de åter buga sig
i stoftet för konung Carl. . . Det är evigt att
sörja, det konungen fick for tidig underrättelse
om min herr faders anfall på Stockholm . . . Hade
den saken haft framgång, och hade så de båda
prelaterna förenat sig med honom, och konung
Kristian dragit in i Westergötland, så hade Carl
kommit mellan tvenne eldar ... Nu lär er det icke
vidare kunna ske.
— Det måste dock ske!
— Och huru, riddar Jost, huru?
— Konung Kristian måste från Westergötland
draga öfver Tiveden till Upland . .. Derom öfverens-
kommo erkebiskopen och herr Olof, medan han låg
framför Stockholm, och härom skolen I nu underrätta
konungen. Allt är färdgit, så färdigt till och med,
att om konung Carl, när han nu från Wadstena
kommer till Stockholm, skulle drista sig till att
företaga något mot dem, så säga de honom upp
sin tro. Allt skall gå oss väl i händer, fru Brita,
det skall snart visa sig.
— Men om konung Kristian icke vill besluta
sig för att tåga öfver Tiveden? — invände fru
Brita. — Om han först försäkrar sig om Westergötland
och sedan drager söder om Wettern?
— Det vore sämre — svarade Jost eftertänksamt
— det drager ut på tiden . . . Men det är
ock det enda, och tänker jag rätt efter, så blir
den vägen för honom kanske tryggare. Han har
herr Eggert Krummedik på Jönköping och Rumla-
borg, och i Östergötland vänta honom många vänner.
Men tiden går honom ur händerna. Konung
Carl kan få tid att tvinga biskoparne, och han är
icke af det sinne, att han skulle skona den svenska
kyrkans öfverhufvud. Bättre vore, om konung
Kristian följde eder faders råd, och huru det må
blifva, så bören I så fort I kunnen det underrätta
honom derom och uppmana honom dertill. Jag
menar, att I snart hafven honom på nära håll, ty

efter de underrättelser, som jag bekommit från
Lödöse, ämnar han i dessa dagar draga in i We-
stergötland, och med detsamma har han Skara och
Axevalla i sina händer.
Samtalet väckte synnerligt nöje hos både fru
Brita och riddaren, såsom fallet alltid är, att, när
tvenne lågor af sammn färg förenas till en, så
brinner denna sedan högre och klarare. De blefvo
snart ense om allt, som nu var att göra, och fru
Brita skulle redan samma dag skicka en pålitlig
budbärare till danska lägret. När så detta ärende
var ändadt, fattade riddaren fru Britas hand och
sporde med nedslagna ögon och en ödmjukt darrande
röst, om hon hade fått tidender från Hjule-
berg och från herr Åke Axelsson.
— Det hafver jag — svarade fru Brita —
men min farbroder är på det högsta bekymrad
öfver sin dotter, som synes vara spårlöst försvunnen,
allt sedan hon lemnade herr Ivar på Lillö
nu i vintras, just som konung Carl drog in i
Skåne. — Och han har ingen aning om, hvem som
vållat honom denna sorg?
— Ingen . . .! Han beder mig söka vara honom
behjelplig ... det har kommit för hans öron,
det konung Carls frände, herr Thord Carlsson,
aktat anhålla om hennes hand, och han har fått
den tanken, att herr Thord röfvat henne bort,
eftersom han icke egde hopp att vinna min farbroders
samtycke . . .
— Herr Thord skulle hafva bortröfvat henne?
— sporde riddaren med väl spelad förställning. —
I sägen något, fru Brita, jag håller det icke otroligt.
Att jungfru Iliana gerna ser herr Thord, det
vet jag . .. jag vet det genom fru Margareta Krum-
medik, herr Krister Nilssons efterlefverska. Hon
har sagt mig det långt före detta.
— Godt, godt, riddar Jost — tröstade fru
Brita — vi skola väl komma den mörka gerningen

på spåren . . . Och det är min farbroders vilja*
han har derpå svurit en dyr ed, att den, som finner
jungfru Iliana och återför henne fri till sin
fader, skall ega jungfruns hand, hvar så hon der-
till säger ja eller nej . . . Ja, liten på mig, riddar
Jost, jag är eder vän, och hvar jag får den minsta
tråd i handen, så reder jag nog ut härfvan!
— Väl, fru Brita, och min tacksamhet skall
icke heller känna några gränsor . . . Men sägen
mig I, som kännen bättre, än någon annan kan
det, eder fränkas sinne, sägen mig . . . skall hon
icke, om hon tvingas . . . skall hon icke vara i
stånd att hellre offra lifvet?
— Offra lifvet! — utbrast fru Brita, som om
hon aldrig tänkt sig något sådant.
— Man säger — tilläde riddaren inställsamt
— man säger, att de af Axelssönernas blod äro
sådana. De låta ej tvinga sig.
— Axelssönernas blod — sade fru Brita och
såg med ett uttryck af stolthet rätt framför sig
— Axelssönernas blod, ja man har nog rätt i hvad
man der säger, det låter ej tvinga sig, men . . .
slikt hafver jag dock aldrig förnummit, att en
jungfru dödat sig hellre, än hon trädt i brudstol.
— Men står hennes hug till herr Thord, så
kan det ske lika mycket, emedan hon icke får
träda i den brudstol, som hon sjelf vill.
— Vi veta det dock icke med visshet — gen-
mälte fru Brita. — Har herr Thord röfvat henne
och håller henne fången, så lärer väl detta ändra
hennes sinne, orh det skolen I veta, riddar Jost,
att den ungersven, som uppträder till en stolts
jungfrus försvar och räddar henne ur en fara, den
ungersvennen vinner lätt nog hennes hjerta.
Det blixtrade till i riddarens svarta öga vid
dessa ord, som om just nu en ny tanke runnit
upp i hans hjerna.
— Och skulle det värsta hafva händt — till-
lade fru Brita — skulle den djerfve herr Thord i

hemlighet hafva vigt sig vid Iliana och blott håller
henne gömd, så står dock min farbroders ord
fast, och han skall nog veta, att hos den helige
fadern i Rom få det brottsliga bandet slitet och
gifva henne åt sin räddare, eller ock må hon så
falla för sin egen hand, såsom I frakten . . .
— Må hon falla! — upprepade riddaren bleknande,
och fru Brita tilläde:
— Bättre det, än att hon skall tillhöra en
annan, menar jag.
— Bättre det! — eftersade riddaren entonigt.
Alla krafter voro nu i verksamhet. Det var
ett afgörande ögonblick i Sveriges och Danmarks
öde, som nalkades, och såväl Kristian som Carl
sökte göra allt, hvad på dem ankom, för att vinna
sitt mål. Men den danske konungens arbete var
derutinnan vida lättare, att han mötte, hvar han
drog tram, anhängare, som icke åstundade något
högre än att förena sig med honom, den ene mindre
den andre mera öppet, allt eftersom den enes
elier andres sinne var mer eller mindre känsligt
för äran och hedern eller åtminstone för skenet.
Konung Carl deremot hade utom den yttre fienden
äfven en inre att bekämpa, och nu såsom alltid
var den senare farligare än den förre, och här
var han det mer än någonsin, emedan konungen
sjelf var oförmögen att skilja sina verkliga vänner
från de skenbara och aflägsna de senare från sig.
Det är eget att se, huru Carl förändrar sig,
huru hans kraft liksom slumrar in, söfd af de
dofter, hvilka hans lycka fläktade omkring honom.
Han visar sig i konungakronans glans icke mer
densamme, som när han kämpade mot konung
Erik och mot sina motståndare bland de svenska
store, mot Erik Puke, Krister Nilsson och Nils
Stensson. Han står der liksom förtrollad, med
ökad makt men med minskad personlig styrka,

och man vet knappt, huru man skall förklara hans
beteende mot dem, hvilka fortfarande stå honom
emot och arbeta på hans fall, först i hemlighet
och sedan allt mer och mer uppenbart. Förräderiet
mognar och slår ut i en och annan blomma.
Han ser brottet och harmas deröfver, men straffar
icke de brottslige, och om han straffar, är han
genast derefter färdig att förlåta. Ett giftigt träd
växer upp bredvid honom. Han plockar bort en
och annan blomma, men han afhugger icke stammen,
han upprycker icke roten. Var det bristande
mod, var det, oaktadt allt blod, som flutit, antingen
med hans goda minne eller utan att han
kunnat förhindra det, en inre hjertats godhet, eller
var det en sjelfförgudning, en tro på sin egen
höghet och makt, så att han kunde i ro sola sig
i sin lyckas middagsglans utan att behöfva akta
på spelet af de mörka makter, hvilka arbetade
nedom honom?
Gotland rycktes undan honom genom förräderi,
Norges krona lyftades ock förrädiskt från
hans hufvud och på Kristians, och förrädarne sticka
fräckt upp sina hufvuden omkring honom inom
Sverige sjelft. Då, när udden liksom sattes mot
hans hjerta, då vaknar han till besinning, då
spännas åter kraftens strängar i hans bröst, och
han gör sitt tåg till Skåne. Men nu är det hemliga
motståndet lika starkt, som han, och, oaktadt
all den kraft, som han nu utvecklade, skulle han
varit förlorad, om icke räddningen kommit från
ett håll, som påminte honom om, hvad han tycktes
hafva glömt — Sveriges allmoge. Han är Sveriges
kärna, och hans kärlek har i alla tider varit
Sveriges konungs herrligaste smycke, hans lyckas
bästa löftesmän.
Konung Kristian drog in i Westergötland,
biskop Bengt i Skara mottog honom med öppna
armar, likaså herr Thure Thuresson på Axevall,
och utan det ringaste hinder tog den danske kun-

gen sitt högqvarter i Warnhems kloster, der han
stämde Westgötarne till mötes och dagtingade med
dem, så att de svuro honom trohet, om icke konung
Carl i egen person kom dem till undsättning
före den förste Augusti. Och häröfver uppsattes
bref och sändes till Carl i Stockholm. Men Kristian
lät icke öfvertala sig att gå öfver Tiveden
till det öfriga Sverige, utan föredrog att tåga omkring
Wettern och försäkra sig om Östergötland.
Herr Eggert Krummedik gjorde nu, såsom
herr Thuresson gjort förut. Både Jönköping och
Bumlaborg lemnades åt den fiendtlige * kungen.
Men allmogen kring dessa slott hade bortfört eller
förstört alla ätliga varor, så att fienden, oaktadt
alla herr Eggerts bemödanden, höll på att hungra
ihjäl, hvarjemte bönderne underhöllo ett ständigt
småkrig, så att den danska hären dagligen förminskades,
och då Kristian till följd häraf måste påskynda
sitt tåg till Östergötland, mötte honom en
bondehär, som mottog honom med sina pilar och
pålyxor på ett sådant sätt i Holavedens vilda
skogsbygd, att han måste vända, oaktadt hans
riddare voro fullt öfvertygade om, att de fege
Svenskarne ej vågade bida, och oaktadt han sjelf
svor på sin platt-tyska: „lk soll der over in 1000
dyvels namen!“ *)
Medan allt detta tilldrog sig, gick fru Brita
stolt och lycklig i gemaken på Örebro slott och
bytte litet emellan i lönkammaren skarpa ord med
sin herre och man, hvilken blef alltmera tvär och
ordkarg, ju mera hans husfru tycktes ljusna upp
och sätta näsan i vädret.
Fru Britas vanliga sömnlöshet fortfor dock
och tycktes äfvenledes stå i samband med hennes
upprymda sinnesstämning. Ty, när det inträffade,
att hon icke alls fick någon sömn efter midnatt,
*) „Jag skall deröfver (öfver Holaveden) i 1000 djeflars
namn!“

något som dock inträffade ytterst sällan, så var
hon sedan för en lång tid vid det bästa lynne och
lät sin herre och man få rätt, huru skarpt hon än
uttalade sin mening i förstone
Så kom hösten och man väntade dagligen underrättelser
från Östergötland, att konung Christian
skulle komma, och att han skulle visa sig
framför Örebro. Herr Erengisle gick dagligen
och stundligen omkring på murarne och i tornen
och tillsåg, att allt var i bästa skick. „Han skulle
visa den danske kungen, hvad en svensk ridders-
man kunde förmå!11 — sade han och klappade
vänligt en och annan af sina svenner på axeln.
Man var i September månad, men ännu hördes
icke någon konung Christian af, och herr Erengisle
strök förnöjd sina händer samman, medan
fru Brita var i det sämsta lynne i verlden.
— Han vågar sig icke fram, din Christian! —
sade han en qväll till fru Brita och skrattade så
hjertegodt. — Nej, han vågar sig icke! — svarade fru
Brita så undfallande, att herr Erengisle spärrade
upp sina ögon och såg på sin kära husfru, liksom
han undrat, om det var hon, som talat, eller någon
annan. — Han vågar sig icke! — upprepade riddaren
och höjde rösten nästan till skrik.
— Nej han vågar sig icke! — blef fru Britas
svar. Riddaren såg ännu en stund på sin husfru
och hans kind blef purpurröd. Derpå slog han
häftigt sin näfve i bordet och lemnade rummet.
Han kunde icke trifvas, då han ej fick höra den
vanliga visan.
Men morgonen derpå var fru Brita åter lik
sig och började upptaga tråden sedan föregående
afton, försvarande skarpt och väldigt sin konung
Christian. — Gud vare lof! — utropade herr Erengisle

och slog tillsammans sina händer. — I natt månde
du halva gått länge vaken, fru Brita!
— Ja hafver jag så — svarade hon — och
dervid har jag funnit, hvad jag omöjligen kunde
finna i går.
— Hvad då? — sporde mannen, och hans
ögon brunno i förkänslan af njutningen att åter
kunna tala i lugn och ro med sin kära husfru. —
Hvad fann du, fru Brita?
— Att konung Christian vågar ... Få nu se,
hvart ditt mod tager vägen, fierr Erengisle!
— Det lärer komma till synes, när jag väl
får se hvitögat på kungen .. . Jag skall ej vara
mycket värd, om det ej går honom framför Örebro,
som det gick hans tyske riddare framför
Elfsborg! Riddaren såg och hörde med ett obeskrifiigt
nöje fru Brita. Ty haD visste väl, att hon i själ
och hjerta icke skulle kunna önska honom en sådan
sorg, som att se sitt lands fiende framför det
honom af konungen anförtrodda slottet. Och med
en ifver, som öfvergick den vanliga, skyndade han
ned till borgstugan, till sina svenner.
Men fru Brita lemnade slottet och satt snart
hos den gamla enkan, der åter en hemlig budbärare
väntade henne; dock var det icke nu riddar
Jost von Bardenvleth, utan den vanlige svennen,
som plägade föra budskap mellan henne och hennes
fader. — Det likar mig godt att finna dig, Gumme
— sade fru Brita till den bugande svennen — du
för alltid glada tidender med dig . . . Kommer du
från min fader eller från konungen?
Fru Brita var så glad, hon trodde så fullt
och fast på, att goda nyheter väntade henne, att
hon icke gaf akt på svennens uppsyn, som oak-
tadt sin vanliga stelhet dock tillkännagaf en skiftning,
hvilken icke borde hafva undgått hennes
skarpa blick. Först, när hon hörde svennens svar,

spratt hon till och kastade en forskande blick på
honom, och nu skiftade hon färg.
— Från konungen kommer jag — genmälte
svennen — och tidenderna, som jag medför, kunde
vara både bättre och sämre än de äro. Dock tror
jag, att den frukt, som mognar långsamt, mognar
säkrast. — Heliga Guds moder, hvad har du då att
meddela mig? Är konung Christian död eller har
konung Carl kommit oss på spåren?
— Intetdera, fru Brita, men konung Christian
har dragit hem igen, och det lärer nog dröja,
innan som han kommer tillbaka. I kunnen icke
tro, hurudant möte hans riddare fingo, när de
drogo fram öfver Holaveden!
Han berättade utförligt hela striden der, huru
danskarne kommit tågande i en lång rad genom
skogen med full krigsmusik i spetsen för sig
och huru Östgötabönderna öfverfallit och nedgjort
dem, äfvensom huru genom Småländingarnes anfall
och undanförande af alla lifsmedel hunger och
blodsot uppkommit i den afdelning af hären, som
blifvit qvar hos konungen och först något senare
skulle rycka efter den förra, hvilken råkat ut för
olyckan på Holaveden. De tyske ryttarne skreko
på sin sold och bröto upp och redo ifrån konungen,
ropande: „I Sweden kome wij nimmer mer,
Ik quam hir mit Hengzte grote
Nu most Ik lopen van hir to fote!“ *)
Fru Brita satt stum vid denna berättelse, och
hon arbetade redan med planer, huru skadan skulle
kunna ersättas, och huru mycket hon sjelf och de
öfriga, som tillhörde unionspartiet, kunde blott*)
Till Sverige komma vi aldrig mer —
Jag kom hit med hingstar stora,
Nu måste jag löpa härifrån till fots.

ställa sig, i händelse konung Carl nu en gång
skulle vakna ur sin slummer och med kraft söka
taga itu med sina fiender. I detta afseende lugnades
hon dock snart. Underhandlingarne mellan
henne och hennes fader, de trådar som förenade
henne med konung Christian och hans svenske vänner
voro så fint spunna och så väl dolda, att äf-
ven ett skarpare öga än konung Carls skulle hafva
haft svårt att finna dem.
Hon vände sig derför uteslutande till att öf-
verväga, hvad som vore att göra för den närmaste
framtiden. — Och hvad konung Christian vunnit i Sverige,
det är således, som om det icke vore vunnet? —
sporde hon eller rättare utsade såsom sluttanken
i sitt långa samtal med sig sjelf.
— Afgjordt lärer det väl icke vara — svarade
Gumme — konung Carl kom dragande med
stor makt ned i Östergötland, och detta förmådde
i sin mon konung Kristian att vända om, men
sedan stannade kung Carl i Wadstena och der
utnämnde han sin frände, herr Thord Carlsson,
till marsk . . . Det skedde nu, när jag drog der-
igenom på väg hit till eder.
— Herr Thord . . . marsk! — utbrast fru Brita
med ett leende, som tillräckligt uttalade, huru föga
intryck denna underrättelse gjorde på henne, och
huru mycket hon ansåg den bekräfta sin inrotade
åsigt om det förvända i allt, hvad konung Carl
företog sig.
Det låg nästan förakt i hennes blick, då hon
lade tillrätta silkessnöret, hvarpå hennes rikt broderade
väska hängde. Och äfven svennen tycktes
dela hennes uppfattning af saken, så vidt det )ät
sig slutas af hans stela, orörliga ansigte.
— Jo — sade han — herr Thord är Sveriges
rikes marsk, och han skall återtaga Westergöt-
land .. . Jag fick det att veta genom riddar Jost.
Och alla med en mun säga de, att ingen bättre

DEN HEMBIGE BUDBÄRAREN. 221
än kungen sjelf arbetar Sveriges rike i sin fiendes
händer. Riddar Thure på Axevall skrattade, så
att tänderna slogo mot hvarandra, när herrarne
sins emellan talade derom.
— Riddar Thure på Axevall? — sporde fru
Brita förvånad.
— Ja, han var hos konungen i Wadstena. . .
Han var ditkallad för att svara till, hvad han nu
tagit sig före under konung Kristians vistande i riket.
— Jag måtte säga! . . . Och riddar Thure
