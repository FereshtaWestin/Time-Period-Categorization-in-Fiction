er var, blir det sedan hvars och ens ensak att göra på sin
del så mycket han kan.”
”Men far —?”
”Ja, jag vet väl att du som äldste sonen har rätt till
gården, mot att du löser ut dina syskon; men tycker du icke
det vore bättre att ha din del fri från början? Du har nog
ändå tillräckligt med arbete.”
”Visserligen, men jag kan också få barn.”
”Och i afvaktan derpå skall icke jorden få bära den
gröda, som redan kunde komma ganska många till godo?
Vore det också din tanke ifall du vore yngste sonen?”
”Nej, det vore det väl inte.”
”Nå, tycker du inte, vi böra göra åt andra, hvad vi vilja
de skola göra oss.”
Ynglingen kämpade en kort strid. ”Gör som I vill far!”
— sade han.
”Min mening är,” återtog denne, ”att yrka bemmans-
klyfning för hela vårt land, men jag skulle gerna föregå med
mitt exempel.”
”Men tron I man kan lefva på det?”
”Det skall leda till ett förbättradt åkerbruk, det skall
bereda sjelfständighet åt många flera, som nu sakna hus och

117
hem. Slutligen skall en lika fördelning mellan barnen göra
slut på missämja och afund.”
”Och I tron jorden kan föda så många?”
”Ja om vi förstå att rätt använda hvarje fläck deraf.
Ingenting lönar menniskans möda så tacksamt som jorden.”
”Så dela den mellan oss — som du vill.”
Fader Nils tillkallade genast derefter en landtmätare,
och arbetet började. Måns talade icke vidare om den nya
byggnaden, men mor Inga lät förstå, att han icke slagit den
ur hågen. ”Men hvad skall han med den att göra, så stor och
präktig?” frågade fadern.
”När han gifterasig.”
”Det dröjer väl ännu!”
”Ja det förstås; tills han blir 25 år.”
”Så länge?”
”Ja, hon skall bli 20 år!”
”Hvilken hon?”
”Hans käresta förstås!”
”Har han redan en sådan?”
”Det veten I likaväl som jag!”
”Spökar den gamla historien ännu?”
”Hon skrifver till honom.”
”Såå, gör hon det!”
”Måns säger, att hon tycker så fasligt mycket om honom.”
”Nå, än han då?”
”Han säger, att hon är så fin som en prinsessa.”
”Är det derför han vill bygga ett slott.”
”Med mindre går det väl inte för sig.”
”Då få väl I och jag flytta i fattigstugan.”
”Nej, vi ska också bo der!”
”Men I begripen väl, mor, att vi äro för simpla för hennes
förnäma slägtingar. Vi flytta nog ner i fattigstugan!”
Samma dag satte sig Nils Månsson ned att !skrifva till
komministern. Han berömde sin Måns, men det både för-

118
vånade och smärtade honom, att Hortense oaktadt sitt löfte,
likväl skref till hönom. ”Säg henne från mig” — tilläde
han slutligen — ”att den som icke håller sitt ord, den aktar
jag icke högt.”
Svaret lät icke vänta på sig. Det innehöll att Hortense
genast erkänt sitt fel och lofvat att icke förnya det. Komministern
tilläde : ”Korn hit och se henne, och I skolen anse
eder mer än lycklig, om I en dag får kalla henne eder sonhustru.”
Slutligen följde berättelsen om ett bref från hennes
mormor. Hortense hade genast svarat, att hon ville resa för
att helsa på henne; ”men till min stora glädje — får hon
icke göra det förr* än hon blir konfirmerad; jag får således
den glädjen att ännu behålla henne några år.”
”Den gamla står vid sitt ord, och det håller jag henne
räkning för” — sade fader Nils för sig, i det han omsorgsfullt
läste in brefvet.
Kort derefter reste riksdagsmannen till Malmö för att
tillträda sin nya befattning. Hans simpla drägt och enkla
värdiga hållning drog uppmärksamheten till honom. En dag
då han bevistade ett bröllop, bad man honom hålla talet för
brudparet, och han gjorde det på ett sätt, som inte allenast
lockade tårar i allas ögon, utan ock väckte ett sådant bifall,
att han icke allenast den dagen blef den mest firade gästen,
utan ock sedermera eftersöktes af hög som låg.
Den klarhet i uppfattning och den stränga redlighet han
ådagalade vid den befattning han nu skötte, blef snart allmänt
kunnig. Den förnäma skånska adeln bjöd honom till
sina fester, och han gick dit lika ogeneradt som öfverallt
annorstädes. Han var bror med prosten och hans klockare,
med öfversten och korporalen, han talade lika hjertligt och
vänligt med ett fattigstuguhjon som med en excellens, och alla
drogos till honom, ty alltid hade han något sinnrikt att säga,
något som förtjenade att minnas, något som man kunde
tala om.

119
Hans tid delades nu mellan hemmet och Malmö!... Så
fortgick det i flera år.
Det fins skeden i menniskans lif, då förhållandena likasom
stå stilla, ehuru tiden går sin jemna gång, och vi blifva
äldre utan]?aTt ens veta deraf. För många är en sådan tid
dödande enformig, och de längta efter omvexling, för andra
är den möda och arbete, men också förberedelse till något
kommande. På Skumparp hade ungdomen vuxit upp som furorna i
skogen; de tre äldste, stodo färdiga att sjelfva bryta sin väg.
Hemmansklyfningen var lyktad, och fader Nils gaf de tvenne
yngre hvar sitt stycke att sjelfva bebyggai och plöja. Hvad
tror icke ungdomen sig i stånd till! Också lyste de ungas
anleten af glädje. De visste väl att hvad som kommit dem
till godo var ett intrång på den rätt, som enligt gammal
sed bort tillfalla Måns, och att han afstått från den, gaf
honom ett stort värde i deras ögon, En syster följde hvarje
bror till den stuga, han upptimrat, och som med mors tillsyn
blifvit någorlunda inredd. Det var både glädje och sorg,
när de skildes från hvarandra, dock var icke afståndet längre,
än att de när som helst kunde träffas. Erik var redan tro-
lofvad med en rik bonddotter, och det gick tal om att hennes
far skulle timra upp en byggnad åt de unga. Lill Pehr
hade ock sin ntkorade, men hon hade ännu icke gått fram,
och det var inte att tänka på ännu på flera år.
Måns var en lång och präktig ung man, litet högdragen
kanhända, men det var något hurtigt i hans väsen, och det
fans icke en bland socknens jäntor, som icke svarat ja, ifall
han friat. Men det gjorde han sig ingen brådska med. Visst
dansade han helst med Sten Erssons dotterdotter, och der-
emellan glammade och skrattade de med hvarandra, men
det tycktes inte vilja komma till något frieri.
Efter det samtal som mor Inga haft med fader Nils,
hade hon alldeles slagit den förnäma fröken ur tankarna,

120
och hon trodde nästan att Måns gjort så med, efter som han
aldrig talade om henne.
Sten Erssons vackra Brigitta var föremål för alla gossars
hyllning. Visst bidrog mycket att morfadern var rik,
men hon var eftersträfvansvärd det oaktadt, ty dugligare
flicka fans icke i socknen. Ingen var så flink i väfstolen och
väfde sådana dräller, ingen spann jemnare och finare garn.
Ingen höll sådan ordning i ladugård och kök. Kopparen
blänkte som rödaste guld, och tenntallrikarne, som stodo
uppstälda hyllan utefter, glänste som renaste silfver.
Om det nu var derför att hon var så lång, att hon nästan
alltid måste se ned på andra, allt nog det sades att hon
var stursk. Måns påstod att det var inte sant, men som
han var längre än hon och det derför var nödvändigt att hon
såg upp till honom, så var ingendera parten i stånd att af-
göra frågan.
I ett voro de öfverens; att hon hade ett godt öga till
Måns. Aj hvad det förrädiska blodet sqvallrade hvar gång
han oförväntadt kom i hennes närhet.
Den egenkäre pojken såg det nog, och han drog alltid
på munnen när han mötte henne.
"Men hvarför sade han ingenting?” Det frågade Brigitta
sig sjelf under strida tårar. Det frågade socknens flickor
skrattande hvarandra; skulle händelsevis Måns tycka om
någon annan, och hvem skulle det kunna vara?
Då hände att en ny häradshöfding flyttade in i socknen,
och han hade två unga skrifvare.
Begge två förälskade sig i Brita innan första veckans
slut, och hegge friade till henne under loppet al den andra.
Men hon bara skrattade åt dem och förklarade, att hon inte
alls hade tänkt på att gifta sig. De försäkrade att hon väntat
på endera af dem; det ville hon då icke medgifva, men
sade slutligen, att i sådant fall finge de ge sig till tåls, hon
kunde icke så snart bestämma sig.
Det ligger i qvinnäns natur att kokettera, hon lärde det

121
af moder Eva1 och konsten har icke gått förlorad. Hvem
vet om icke den vackra Brigitta hade någon afsigt med den
uppmärksamhet, hon visade de begge bleka skrifvarne.
”Kors se Måns Nilsson!” sade hon en dag så kallt, som
om hon aldrig i verlden brytt sig om honom. ”Det var länge
sedan vi råkades!”
Nu var verkliga förhållandet, att hon föregående dag
hade mött honom, men dä hade hon en skrifvare på hvar
sida och hade icke ens låtsat se att Måns helsat på henner
än mindre rodnat.
En sådan uraktlåtenhet förargade Måns, och han hade
fast beslutat att icke gå på det gille, som skulle komma att
hållas påföljande dag.
När tiden led deremot, erfor han emellertid en oro och
eu längtan att se hur Brigitta skulle bära sig åt med sina
begge friare; men han hade sagt till flera bekanta, att han
skulle bli hemma, och derför gick det hans heder förnär att
ändå komma.
Men mor Inga var också bjuden och klädde sig i riktig
stas3. Innan hon skulle ge sig af, tittade hon in till Måns
och blef helt förvånad att se honom i arbetskläderna. ”Hvad
vållar, att du icke är klädd ännu?” frågade hon.
”Jag tänker bli hemma!” svarade han.
”Vill du de ska säga att skrifvarne slagit dig ur brädet?”
frågade hon.
”Det ha de icke gjort?”
”Hvilket som helst, så låtsa ingenting om; dumt har du
gjort i alla fall.”
”Hur så?”
”Att hon tyckt om dig, kunde en blind katt se, men dåt
ville inte du!”
”Hm!” sade Måns och drog af arbetsrocken.
”Nu lär väl inte hon vilja.”
”Det kan ingen så noga veta” — svarade han med en
viss säkerhet och hängde upp den.

122 ;,Så mycket kan jag säga, att bättre flicka fins inte i
socknen; hon är som hon vore ämnad åt dig Måns. Litet
stolt, just som du, och om hon inte låter harslera med sig
som du gjort, undrar jag inte på; man skall ha respekt för
sig sjelf, säger far.”
'”Jag undrar hvad han tycker om henne?”
”Säger han det någonsin? Om I togen eder hustrur ur
fattigstugan, så sa han visst: Hvar och en skall välja som
hans hjerta bjuder honom.”
Måns stod och höll i helgdagsrocken utan att sätta den
på. ”Men mor, om nu hjertat tycker om två.”
”Gud tröste mig, så syndigt du talar; vi äro väl inga
hedningar heller!”
”Jag har inte sagt: man skall gifta sig med två; jag
undrar bara hur man skall kunna välja den rätta ... Ja, I
kunnen nog inte förstå mig, mor.”
Men det var just hvad mor gjorde, fast hon inte ville
låtsa om det: ”Då skall man rådgöra med sitt förstånd,”
sade hon, ”och noga betänka, hvilkendera som bäst passar för
de förhållanden, i hvilka man sjelf och ens anhöriga lefva.”
Måns stod handfallen och stirrade framför sig utan att
säga ett ord.
Mor Inga vågade inte röra sig ur fläcken: hon bara
undrade hvad Måns skulle besluta.
Hastigt trädde han rocken på armarne, strök luggen ur
pannan och-sade raskt: ”Ska vi gå nu?”
Under vägen yttrades inte ett ord, men hvad Brigitta
sade åt honom, när han helsade på henne i gillesalen, det
veta vi redan, och att det förargade honom, synnerligast som
två par smala ben sprattlade på hvardera sidan om honom,
alldeles som de skulle haft lust att springa bort med den
vackra flickan.
Men han sväljde harmen och sade lika stolt som hon:
”Det hindrar väl icke att jag kan fråga, om I viljen dansa
den här dansen med mig.”

123
Hon kunde icke låta bli att se på honom. Han såg
ut som en örn mellan två spindlar, och ehuru hon öppnade
munnen för att säga: ”Det vill jag inte”... så blef det i
stället: ”Det är ingenting som hindrar!”
Hon reste sig genast, och han lade armen kring hennes
lif: Det var alldeles för tidigt, men ingendera hade något
emot att vänta. Han kastade hufvudet tillbaka med ett uttryck
som hade han velat säga: ”Tag henne ifrån mig den
som vågar!”...
Hon blickade rakt framför sig, men det var liksom en
dimma för ögonen. Ingendera talade ett ord.
Så började musiken, han trycke henne fastare intill sig,
och så gingo de några steg framåt, nu svängde de ... så Iyf-
tade han henne högt, allt hastigare blefvo hvirflarne, hon fick
knappt vidröra golfvet, han höll henne uppe i sina starka
armar, och rundt öfver golfvet flögo de hvarf efter hvarf.
Det var som om han velat låta henne umgälla att hon lekt
med honom.
Alla de andra paren hade redan slutat, och detta enda
fortfor ännu lika hejdlöst som förut.
”Sluta! sluta!” ropades omkring dem.
Ändtligen stannade han: ”Är du trött?” frågade han
skrattande och såg på henne.
”Något är jag väl!” svarade hon flämtande. ”Så tycker
jag om att dansa; men det är ingen som kan föra mig i
dansen som du!”
”Vill du hvila dig en stund?”
”Ja tack!”
Han förde henne till en bänk och satte sig vid hennes
sida. De begge skrifvarne närmade sig genast.
”Du får. icke dansa med någon annan än mig!”. . . hvi-
skade han till henne.
”Om jag vill!” svarade hon och såg utmanande på
honom.

124 Begge bjödo på en gång upp henne.
”Jag kan inte dansa med mer än en” — svarade hon
skrattande. ”Så välj, välj!”
”Det kan jag inte! hellre låter jag bli att dansa med
någondera. Du Måns får allt föra mig i en dans till!”
”Det skall jag göra!”
De begge skrifvarne smögo sin kos igen, synbarligen
mycket missnöjda.
”Vill du dansa en långdans med mig?” frågade han hastigt
och allvarsamt.
”Hvad är det för en dans?”
”Det är en sådan som kan börja i år, men som inte
slutar förr än endera af oss äro döda.”
”Har du ingen bättre att bjuda upp än mig?”
”Jag vill ingen annan ha!”
”Får du henne kanske inte?”
”Jag har ju sagt dig, att ingen är mig så kär som du”
— upprepade han.
”Då får det väl bli dervid!” sade hon och räckte honom
handen. Han höll den qvar, och så sutto de åter igen tysta bredvid
hvarandra. Flere af de närvarande hade lust att tala vid dem; men
ingen kom sig för att gå dem närmare: ”De der ha sitt för
sig!” sade en, och så tyckte visst alla de andra.
”Vill du nu så gå vi till Mor!” frågade han.
”Ja, låt oss göra det!”
Hon satt på andra sidan rummet och hade haft sin
glädje af att se på dem.
När de nu kommo hand i hand, visste inte allenast hon
utan alla de andra, att nu voro Måns Nilsson och Brigitta
Ersdotter öfverens, och helt säkert skulle de redan till hösten
ha bröllop; ty hennes utstyrsel hade redan länge legat färdig,

125
och hos riksdagsmans var godt om rum, sedan de fyra yngsta
barnen kommit bort.
Redan påföljande dag skref Måns till Malmö och underrättade
sin far om den förbindelse, han ingått: ”Jag har der-
igenom med ens gjort slut på alla barndomsfantasier,” skref
han ”och jag tror mig ha handlat klokt, på samma gång jag
gått mina kära föräldrars önskningar till mötes.”
Detta bref öfverraskade Nils Månsson, ty han hade tänkt
att knuten skulle lösas, icke afhuggas som. nu skett. Emellertid
beslöt han att genast resa hem och skyndade att derom
underrätta en af Diskontens tjenstemän. När han återvände
öfver Malmö torg, hörde han någon ropa: ”Nej se Nils Månsson
!”...och när han såg upp, kände han igen en torpare
från sin egen by, som varit inne i staden med ett vedlass.
”Far du snart hem igen?” frågade Nils.
”Nu genast, tänker jag!”
”Får jag följa med?”
”Viljen 1?” frågade torparen gladt förvånad.
En bräda lades tvers öfver lasset, och begge togo der
plats, broderligt samspråkande med hvarandra, först om torparens
egna angelägenheter, sedan i de ämnen, som lågo
Nils Månsson närmast om hjertat: folkskolan och hemmans-
klyfningen. Han berättade, att han hoppades få skolan till
stånd redan nästa år; den andra frågan skulle underställas
ständernas pröfning vid en följande riksdag.
Så fördjupade i sitt samtal som de voro, gaf ingendera
akt på att en vagn kom körande efter dem. Kusken befallte
strängt att de skulle hålla ur vägen, och torparen drog så
nära diket som möjligt, på det den präktiga herrskapsvagnen
skulle kunna köra förbi. I samma ögonblick detta skedde,
hördes ett skri inifrån vagnen, och en ungdomlig röst tillro-
pade kusken, att han skulle hålla.
Denne lydde genast, vagnsdörrn flög upp, en ung flicka
hoppade ner ur den, sträckte begge armarna emot Nils Månsson
och utropade: ”Känner inte riksdagsman igen mig?”

126 Han stirrade förvånad på henne.
”Hortense Laval! ert eget barn!”
”Är det möjligt!” Han steg genast ur åkdonet, ett rof
för ganska stridiga känslor.
Hon räckte honom begge sina händer!... ”Jag har varit
så förtviflad, men nu äro alla sorger slut, nu följer jag hem
med er, och de lyckliga dagarna skola åter börja!”
”Hem till mig?” frågade fader Nils häpen.
”Ja, det är numera min enda tillflykt.”
”Far du ensam hem, och tack för skjutsen!” sade han
till torparen. ”Det är onödigt att låta någon veta, att jag
är stadd på hemvägen.”
”Skall ingenting säga!” svarade denne och gaf sin gamle
krake ett rapp.
”Kom nu och åk med oss!” bad Hortense.
”Hvem är mera i vagnen?”
”Min kammarjungfru!”
”Låt vagnen vända. Yi fara åter till Malmö.”
”Hvarför det?”
”Jag skall sedan säga det.”
Nils Månsson måste erkänna för sig sjelf, att Hortense
var en af de vackraste unga flickor han sett. Den forna häftigheten
hade lemnat rum för en dämpad liflighet, som hade
ett tjusande behag. Han gaf henne tecken att han ingenting
ville säga i den främmande qvinnans närvaro, och Hortense
berättade honom i stället om sin käre fosterfaders död,
och att hon var den, som tillslöt hans ögon.
Pastorskan hade flyttat in till Örebro, och Hortense hade
nu tillbringat ett halft år hos sin mormor.
Yid framkomsten till staden togo de in i Nils Månssons
vanliga logis; ändtligen blef han allena med henne: ”Berätta
mig nu allt!” sade han.
”Jag har fördragit alla hennes nycker” — sade Hortense
ödmjukt — ”jag har suttit i mörker veckor igenom
utan att klaga; hon är min enda anförvandt, och jag ansåg

127
mig skyldig att vara henne underdånig, men nu då hon vill
gifta mig med en menniska, som jag afskyr, då uthärdar
jag icke längre. Det sade jag henne, jag sade att jag skulle
taga min tillflykt till er: Ees, svarade hon, han skickar dig
snart tillbaka ... Men det gör ni ju inte!... Ni har inte räddat
mitt Iif då jag var litet barn, för att nu, då jag blifvit
stor, öfverlemna mig åt det bittraste elände.”
Tårarne strömmade utför det vackra, bleka anletet, hon
sjönk ner på knä och höjde de knäppta händerna emot honom,
likasom bedjande om barmhertighet.
”Lugna er, arma barn!” — sade han, lifligt rörd, idet
han lyfte upp henne, ”ni gjorda rätt som kom till mig;
jag skall icke öfvergifva er, och om jag också icke i detta
ögonblick begriper, hvad jag skall göra, är jag ändock viss,
att Gud i sin barmhertighet skall ingifva mig det.”
Hortense förnyade sin begäran att få komma hem till
honom, och för första gången sved det i hans hjerta att inte
kunna samtycka. Om han icke erhållit Måns’ bref, hade
han troligtvis fört henne hem med sig. Nu sade han blott,
att han måste tänka på saken till påföljande dag.
Att natten blef sömnlös, faller af sig sjelft! Följande
morgon underrättade han henne om att han beslutat sig att
resa till Stockholm. Ännu återstodo visserligen tvenne månader,
innan riksdagen skulle börja, men han hade mycket
att göra under tiden.
”Ni afstår från glädjen att vara tillsammans med edra
anhöriga, hellre än att föra mig hem till dem?” utropade
hon ... ”Store Gud, hvad har då händt?"
”Det är min egen fördel —”
"Nej, nej!... bedrag mig inte! Säg, hvad är det?” Och
hon slog sina armar kring hans hals, alldeles som hon brukade
göra med sin gamle fosterfar.
”Kära, kära barn, det är verldens gång!”
”Är han gift?”... hviskade hon, och han kände hur hon
skalf i alla lemmar.

128 ”Nej — men förlofvad! Jag fick bref derom i går.
Yiljen I läsa det?”
Hon höll honom fortfarande omfamnad, men det föreföll
honom, som om hon stelnat derunder. Efter en stund
reste hon sig och försökte att småle. ”Förlåt!” sade hon —
”det skall snart bli bättre.”
Han ville ge henne Måns’ bref, men hon afvisade det:
”Jag tror det nog ändå” — sade hon.
En liten stund derefter frågade hon, om de skulle resa
samma dag?
”Om I hafven krafter dertill!” svarade han.
”Det har jag!”
Så anträddes resan. Nils Månsson lärde under densamma
att känna den viljekraft, som bodde i denna unga själ. Hon
frågade icke, hvad han [ämnade med henne, framtiden tycktes
vara henne likgiltig!
Då han sporde, om hon ville återvända till mormodern,
svarade hon, att det var henne detsamma hvar hon vistades,
och när han lät henne förstå, att hon icke kunde tvingas till
ett giftermål, som var henne motbjudande, sade hon, att om
det verkligen var hennes mormors önskan, skulle hon foga
sig derefter. Vid ankomsten till Stockholm begärde Hortense att genast
bli förd till friherrinnan. ”Ni följer mig ju” — sade
hon — ”och intygar att jag i allt varit eder lydig?”
”Det både kan och skall jag!” — svarade han.
Vid framkomsten underrättades Hortense om att friherrinnan
haft en slagattack samma dag, att man af hennes
brutna talesätt gissat till hennes längtan att återse sin dotterdotter,
och att en kurir derför blifvit afsänd att hemta
henne. Den unga flickan flög till mormoderns säng. Nils Månsson
lemnade Hortense med svidande hjerta och lofvade att
hvarje dag återkomma.
Med all kraft ville han nu egna sig åt riksdagsarbetet,

129
men den sista tidens tilldragelser hade så mäktigt inverkat
på honom, att han hade svårt att frigöra sig från intrycket
deraf. I hemmet förundrade de sig öfver den brådskande Stockholmsresan,
och Måns skref att om denna riksdag skulle bli lika
långvarig som den förra, fick allt far resa hem för att öfver-
vara hans och Brigittas bröllop. Mor tyckte det var bra hårdt
att icke få ha honom hemma öfver julen, då riksdagen icke
skulle börja förr än den 20:de Januari, men fader Nils svarade,
att han måste dela sig lika mellan sina barn, låtande
de hemmavarande dermed tro att han syftade på sitt arbete;
Men verkliga förhållandet var, att han icke ville Iemna Hor-
tense allena. Till ingen ville hon sluta sig mer än till honom;
den gamla mormodern fortfor att lefva, ehuru beröfvad
nästan alla själsförmögenheter. Hortense var den enda hon
kände igen, den ende hon ville hafva nära sig, och den unga
flickan lemnade henne endast då hon sof. Nils Månsson var
den ende hon tog emot, och dessa begge tillbringade ofta
flera timmar tillsammans vid den halffåniga qvinnans bädd.
Här samtalades om lifvets vigtigaste frågor, och den
gamle förvånade sig icke litet öfver det tankedjup, som fans
i flickans själ. Begäret att lära hade hon i ovanlig grad,
och tolkade han bibelordet, möttes han af denna barna-upp-
fattning, som icke behöfver se för att tro. Talade han åter
med henne om dagens frågor, så bevisade hon en sund och
god uppfattning. För sin ålders nöjen tycktes hon vara likgiltig,
och aldrig frågade hon efter Måns, aldrig yttrade hon
en önskan för egen del. Hennes dagliga uttryck: ”Kom igen
i morgon!” var hennes enda framtidstanke.
Julaftonen sutto dessa två tillsammans som vanligt i
sjukrummet. Hortense hade anskaffat lefvande blommor, något
som den tiden var lika sällsynt som dyrbart. Der fun-
nos en hel hop paket med påtecknade namn. Ingen af Nils
Månssons familj var glömd, icke ens ”hans fästmö”. Riksdagsmannen
ville göra invändningar, men han nändes icke, och när
Svenska historiska berättelser. VI. 9

130
han slutligen öppnade det paket, som bar hans eget namn, och
fann en kostbart inbunden bibel, då slöt han gifvarinnan i
sin famn och sade: ”Hvad skall jag gifva eder tillbaka?”
”Tro på mig hädanefter!” svarade hon.
”1 ären af Gud rikt utrustad. Bruka dessa gåfvor till
hans ära och edra medmenniskors gagn.”
”Jag för olycka med mig hvart jag kommer.”
”Det inbillen I eder!”
”Ingen kan älska mig!”
”Misskänn icke eder sjelf, och I skolen finna tro och
