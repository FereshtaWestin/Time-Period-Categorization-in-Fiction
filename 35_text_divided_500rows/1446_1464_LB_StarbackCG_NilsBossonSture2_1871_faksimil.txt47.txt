kommo att gemensamt befria riket, och sedan
skulle både konungen och erkebiskopen återkomma.
Men så fruktade herrarne, kan jag förstå, att herr

Nils i spetsen för eder skulle blifva för mäktig,
och så grep han mot tro och lofven, då det skulle
vara vänskap och fred mellan honom och hans
fiender, alldeles som när herr Erik Puke greps i
Westerås, och, Gud bättre, jag fruktar för, att de
vilja taga hans lif!
Åter inträdde en lång tystnad, som afbröts
af husfadern, hvilken satte sig ned på sin plats
vid den sprakande brasan och lutade hufvud mot
hand. Bergsmannen Bengt Björnsson var en rik
och mycket ansedd man, hvars råd äskades och
följdes i alla vigtiga frågor. Han hade varit med
Engelbrekt och älskade högt dennes minne och
alla dem, som varit med honom. Biskop Thomas
och hans visor om Engelbrekt och om friheten
kunde han från början till slut, och hade mången
gång samspråkat med den gamle redlige biskopen
om sin tids vigtigare personer och tilldragelser.
Under dessa samtal hade biskopen äfven talat till
honom om Nils Sture, hvars glödande kärlek till
Engelbrekt ensamt för sig var ett tillräckligt förord
för bergsmannen att fatta tillgifvenhet till honom.
Den bekantskap han sedan gjort med Nils
så väl under Carl Knutssons strider med den
gamle drotsen, Krister Nilsson, som sedan, hade
stadfästat och ökat denna tillgifvenhet, och från
den ansedde bergsman Bengt spred sig talet om
Engelbrekts-vännen och kärleken till honom vida
omkring i bygden, så att bergsmännen i allmänhet
voro Nils Sture med lif och själ tillgifne.
Kär nu Erik, hvilken sjelf född i Dalarne var
bekant der allt sedan Engelbrekts tid, kom med
underrättelsen om den olycka, som drabbat den
käre riddaren, väckte den hos bergsmannen och hos
alla i hans hus den högsta förbittring. Men denna
yttrade sig icke i höga ord och våldsamma utbrott,
den tog liksom allt annat hos detta enkla
och flärdlösa folk på djupet. Man hade redan
under belägringen af Stockholm förundrat sig, att

man icke der sett eller fått höra något af herr
Nils, såsom aftaladt var, och man hade, när biskopens
bud kommo, varit i beråd att stanna
hemma, tills herr Nils skulle komma sjelf, men
då man fått höra, att denne dragit uppåt Gestrik-
land för att sätta allmogen der och i Helsingland
i rörelse, så hade de, dock med tveksamhet, dragit
åstad. Ännu i denna stund, fast biskopen sjelf
befunnit sig i Dalarne, skulle han få göra, innan
han kunde förmå Dalkarlarne att draga ut, om han
icke dessförinnan kunde få herr Nils Sture vid sin
sida. Erik omtalade derefter allt som blifvit gjordt
till riddarens befriande och huru nu den sista
förhoppningen strandat pä Broddes försvinnande,
hvilken helt visst vore att söka i den mörke herr
Davids gömmor lika väl som herr Nils.
Då tog bergsmannen till orda. Han hade
under hela tiden bibehållit sin nedlutade ställning,
och fårorna hade lagt sig allt djupare på hans
panna och blicken blifvit allt skarpare.
— Hvad Nils Sture vill, det vilja ock vi —
sade han — och hans fiender äro våra fiender,
liksom hans vänner ock äro våra. Det skall der-
för ske, som han vill. Sveriges rike var aldrig
något prestadöme . . . konungen skall komma åter,
eller ock går icke en Dalkarl, nej icke en öfver
elfven mot konung Kristian. Det är ett! . . . Ett
annat är det, att Nils Sture skall blifva fri igen,
ty han skall föra oss an, han och ingen annan.
Det sade mig gamle biskop Thomas, Gud hans
själ nåde, och det blifver jag vid, att Nils Sture
var den ypperste riddersmannen i Sveriges rike
och den bäste att fullborda Engelbrekts verk.
Öfver Eriks anlete spred sig vid dessa ord
ett uttryck af den innerligaste glädje, och hans
ögon lyste af en fuktig glans, när han gick fram
och fattade bergsmannens hand.
— Gud signe eder, fader Bengt — sade han,

för hvad I hafven sagt, jag vet väl, att edra ord
skola hafva kraft med sig och höras vida omkring
i dessa bygder.
— Så, så, pojke — mumlade Bengt, sjelf rörd
vid tanken på all den nöd den käre riddaren led —
så, så, nu dricka vi af mors julöl, och sedan
skola vi grunda ut ett sätt att få våran Nils fri
igen! Bergsmanshustrun kom nu in med julölet, och
det gick laget omkring i en blankskurad kopparstånka.
Sedan dermed gästen fått sin välkomma,
fattade husfadren stånkan och sade:
— För kung Carl och Nils Sture! — och sedan
han druckit lemnade han stånkan åt Erik,
som upprepade hans ord och drack, hvarpå detsamma
upprepades af alla nänrarande.
— Ett medel finnes, fader Bengt — sade
derpå Erik — att vinna Nils Sture fri, och det
är . . .
— Och det är ... ? — upprepade bergsmannen,
liksom förvånad att den i hans ögon unge
svennen hade oombedd ett råd att gifva.
— Att vi gå raka vägen till biskop Kettil —
sade Erik — och säga honom rent ifrån, att så
visst som Dalahären tågar ut för att föra konung
Carl åter in i riket, sä visst fordrar han riddar
Nils Sture i spetsen för sig. Jag tror icke, att
biskopen känner sin frändes lömska gerning, och
får han den att känna, så menar jag fullt och
fast, att han skall lika ifrigt som någon af oss
åstunda hans frihet, men så kan det vara, att
han icke sätter tro till mina ord och jag kan icke
bevisa dem, icke heller någon annan af de sven-
ner, som stannade med konungadottern utanför
Krokeks kloster, när herr Nils inträdde der.
Erik närmade sig väl nu femtiotalet, men för
gamle Bengt, som sett honom sedan han var helt
liten och som känt hans fader och dessutom alltid
hade sina trettio år mera på nacken, ehuru

han till utseendet var rask och kraftfull som i sin
bästa manuaålder, — för honom var alltid Erik
ung. Uttrycket af förvåning i hans anlete utjem-
nade sig dock snart, allt eltersom Eriks yttrande
tog hans eftersinnande i anspråk, och, när denne
slutat, sade han som till en like:
— Det rådet likar mig godt... Yi skola
draga till biskopen och tala med honom.
Något vidare blef icke taladt om qvällen.
Det var först efter ett par dagar, som biskop
Kettil stämt bergsmännen sig till mötes i Tuna,
och de två dagarne dessförinnan användes af Bengt
och Erik och den förres söner att samtala med
grannarne och höra deras mening samt sålunda
bereda sig på sammanträffandet med biskopen.
När de på utsatt tid kommo till Tuna, var
emellertid icke biskopen der sjelf tillstädes, utan
erkebiskopens broder herr Krister Bengtsson talade
å biskop Kettils vägnar till bergsmännen. Han
framstälde för dem nödvändigheten att nu draga
ut man ur huse, om de på fullt allvar ville rädda
riket, och beskref utförligt, huru konungen dragit
fram, allt sedan han kom till Stockholm om Måndagen
den 25 Mars.
— Min broders, erkebiskopens slott, Staket
— sade han — och mitt eget Sallestaborg hafva
fallit i konungens händer. Påskdagen hörde han
messan i Upsala domkyrka, och dagen derpå drog
han till Westerås, der han nu som bäst belägrar
min frände, herr Nils Kristersson. Hans och min
broders, herr Davids bud äro sjelfve här tillstädes,
I kunnen af dem ytterligare få höra, huru det står
till och att I sjelfve kommen att draga det kortare
strået, om I icke raskt besluten eder till
handling, ty utan tvifvel skall konungen, sedan
han fått Westerås i sina händer, draga öfver
Långheden hit upp till edra bygder!
Riddarens ord mottogos med tystnad. Männen
närmade sig hvarandra och talade sins emel-

lan, och när detta varat en stund, steg den gamle
silfverhårige fader Bengt Björnsson fram och hel-
sade riddaren. Alla trängde sig fram för att höra
den erfarne mannens ord. När det blef ljudstilla,
började han:
— Det har blifvit sed nu, allt sedan de store
herrarne i riket kommo till insigt om hvad vi
duga till, vi som bygga och bo här i Dalarne, att
de draga hit upp öfver elfven, när nöden faller
öfver och tränger dem. Så är det ock med dig,
Krister Bengtsson, och din frände, biskop Kettil.
Godt hade varit, om han varit oss här till mötes,
eftersom han kallat oss hit, ty dig känna vi föga.
Och tänker jag på, huru din morfader, Krister
Nilsson, lät de ärlige männen häruppe löpa åstad,
fast ingen nöd trängde, så hafver jag föga lust
att lyssna till dig. Nu är det så, ser du, att vi
väl finna riket vara stadt i nöd och fara, men
icke för din broders skuld, utan för den saken,
att riket är utan konung, så länge konung Carl
lefver i landsflykt. Och för denna nöd vilja vi
draga åstad, man ur huse. Ty det säger jag dig,
vi vilja icke hafva något prestadöme, utan ett ko-
nungadöme, som det af ålder varit hafver.
Herr Krister befann sig i en högst brydsam
ställning. Ty på detta, den gamle bergsmannens
tal, hade han egentligen intet att svara, emedan
det var alldeles emot hans egen och de öfrige
herrarnes afsigt att inkalla konung Carl, och säga
nej till hvad som yttrats, det vågade han icke,
emedan i sjelfva verket Dalkarlarne nu voro deras
enda stöd. Detta skulle otvifvelaktigt biskop Kettil
gjort och genom sitt öppna nej måhända vunnit
mera, än livad herr Krister vann med sitt halfva ja.
— Hvad som är för land och rike nyttigt
och godt, det vilja ock vi! — sade han.
— Då skall du svärja oss det! — återtog
den obeveklige gubben Bengt. — Du skall svärja,
att du och biskopen och alla, som nu rida här i

Dalarne, skola först af allt föra oss konung Carl
hit åter i sitt rike, och dertill skall du skaffa oss
den ärlige riddaren herr Nils Sture till höfvids-
man eller säga oss, hvar han finnes, — då draga
vi ut gladeligen mot den danske kungen! I annat
fall sitta vi hemma, och jag menar, att få
skola vara de, som från Siljans-dalarne draga
öfver elfven med eder, så vidt som icke biskop
Kettil med sitt tal förmått dem att ändra sinne.
En svartklädd herre, som bergsmännen icke
kände, men som Erik sedan upplyste dem om
vara kaniken Helmich från Upsala, smög sig under
bergsmannens tal fram till riddaren, som stod
omgifven af några andra herrar, och hviskade honom
oförmärkt något i örat. Herr Krister steg
derefter fram och räckte upp två finger, i det han
sade: — Hvad mig beträffar, så vill jag hålla ett
med eder, redlige män af Dala! Men för min
frände, biskop Kettil, kan jag icke aflägga eden.
Hvad åter herr Nils beträffar, så lärer det icke
dröja länge, innan I fån höra af honom. Dock vill
jag säga eder, att föga. väntade jag att få höra
slikt tal af eder just nu, när faran står för dörren,
och högeligen lärer det förvåna biskop Kettil,
när han återvänder med allmogen från Siljans-
dalarne, att finna eder sitta stilla. Besinnen ock,
att om Westerås faller, så ligger hela eder landsända
öppen för konungen. Tron mig derför på
mina ord och låtom oss redan i morgon bryta
upp, åtminstone till elfven!
— Nej — sade Bengt Björnsson — det blif-
ver vid, hvad vi hafva sagt. Vi skola hafva biskopens
löfte om kung Carl och så skola vi hafva
herr Nils i spetsen för oss . . . Du skrämmer oss
icke med ditt tal om faran, ty nalkas hon ofvan
Långheden, så skola vi nog veta att freda eget
hus och hem.

Och alia de närvarande bergsmännen instämde
i Bengts uttalade mening, och så upplöstes mötet.
Bengt med Erik drog uppåt Kopparberget till
Falun, der bergsmannens broder bodde. Han ville
rådgöra med denne och om möjligt få bud till
någon inflytelserik bonde i Leksand eller Mora
för att kunna förekomma biskopen. Först sent på
qvällen den påföljande dagen återvände de till
Bengt Björnssons hem.
— Dina ord gjorde verkan på tinget, far! —
sade hustrun, när de inkommit i stugan, och på
mannens fråga hvad hon menade dermed, tilläde
hon: — här kom i går på eftermiddagen bud från
herr Nils.
— Från herr Nils? — sporde gubben och
Erik på en gång.
— Ja, gjorde det så — yttrade gumman —
herr Nils är på väg hit, och budet hade befallning
till dig, Erik, att du genast skulle begifva
dig till Penningeby. Svennen hade bref med sig,
som han visade mig . . . riddarens sigill hängde
derunder; det skulle 1 ill biskopen, och svennen
hade brådt att träffa honom.
— Hvad säger du, qvinna? — utropade mannen,
och hans ton skiftade mellan glädje och
misstro. Erik stod länge och sinnade på, hvad han
hade hört. Det var alldeles icke någon omöjlighet,
att herr Nils verkligen fått sin frihet åter. Brodde
kunde hafva kommit och vågat ett djerft steg,
som lyckats, och det var allldeles naturligt, att
herr Nils då först begifvit sig till Penningeby.
Allt detta sade han till fader Bengt, och såsom
det vanligen är så, att menniskan tror på det som
hon hoppas och önskar, så slutade äfven här talet
dermed, och Erik beslöt, att redan samma qväll
begifva sig i väg till Penningeby. Vägen vore väl
lång, men dock icke längre, menade han, än att
han kunde vara tillbaka med säkra underrättelser,

innan biskopen hunne komma nedtågande med
Siljans-dalarnes allmoge.
Så drog Erik sina färde. Men ankommen till
Penningeby, der allt var försänkt i sorg och be-
dröfvelse öfver de fåfänga spaningarne efter husbonden
och der Eriks berättelse, så föga af visshet
den ock innehöll, dock spred en stråle af hopp,
blef han snart upplyst om, att alltsammans var
ett bedrägeri, och han kom dervid att tänka på
den svarte kaniken, som hviskade riddaren i örat
på tinget. Utan tvifvel var det hans påhitt att
skicka svennen med bud från herr Nils för att
aflägsna Erik sjelf och för att under hans frånvaro
och måhända genom biskopens egen närvaro
få bugt med bönderna.
Nu steg hans oro till sin höjd, och sjelfva fru
Brita måste trösta honom. Den gamle hofmästa-
ren hos konung Carl kom till honom och sade
honom en vänlig helsning från konungadottern,
som bad honom vara vid godt mod. Men oaktadt
allt detta ville Erik knappast taga sig någon hvila,
förr än han åter satt på hästryggen.
Med förtviflans fart tillryggalade han vägen
tillbaka till Hedemora igen. Men knappt hade
han kommit in i Fjedrundaland, förr än han fick
höra, att biskop Kettil med en väldig här Dalkarlar
och Westmanländingar låg i Hälle-skogen omkring
Harrakers kyrka. Denna underrättelse, som
bekräftade hans misstankar rörande herr Krister
och kaniken, fördubblade hans oro och förmådde
honom att anstränga sina krafter till det yttersta.
Det hade verkligen lyckats biskop Kettil att
förmå Dalkarlarne följa sig. Dertill bidrogo naturligtvis
de underrättelser, hvilka inlupit om, att Nils
Sture återkommit från de nordligare landskapen
och nu snart vore att vänta. Sjelive fader Bengt
lät förleda sig af det bref, som blifvit visadt för
hans hustru, så att både han och hans söner be-
funno sig med i den stora hären.

Det var tidigt på morgonen, den 16 April,
som Erik red fram genom skogen på stigar, som
voro honom väl kända, och ilade allt hvad hans
uttröttade häst förmådde springa framåt mot Harr-
akers kyrka, och ju närmare han kom, desto tydligare
förnam hans vanda öra af det egendomliga
sorlet, som blandade sig med det majestätiska susandet
i de höga furorna, hvarest han hade bondelägret
och att det icke var långt borta.
Då fick han se en högväxt gråhårsman stå
stödd mot sin stridsyxa under en skyhög gran.
Han igenkände honom genast. Det var Bengt
Björnsson. Sannolikt stodo bergsmännen på denna
trakt af skogen, och han fick snart bekräftelse
derpå, när han hunnit tränga fram genom den
här ovanligt täta och af törnbuskar genomflätade
småskogen. Gubben stod försjunken i tankar, och
hans uppsyn var butter, nästan vred. När Erik
kom fram, såg han upp, och i hans blick låg en
fråga, som icke tycktes behöfva svar. Svennen
kom ensam, det var svar nog.
— I dag gäller det — sade gubben — men
Nils Sture synes icke?
— Det var argan list, fader Bengt — tog
Erik vid, och den häftighet hvarmed han uttalade
orden, ådagalade tillräckligt den upprörda sinnesstämning,
hvari han befann sig. — Det var bedrägeri,
herr Nils hålles fortfarande fången.
— List, bedrägeri? . . . Guds död, pojke! —
Han funderade en stund, hvarpå han tilläde: —
Jag måste tala vid biskopen, kom Erik ... vi vilja
väl se, om Dalamän skola kastas som lekbollar,
utan att få ett redeligt ord till tack för redelig
handling. Och Erik band sin häst vid trädet, och så
gingo båda med skyndsamma steg en ginväg genom
skogen åt det håll, der Bengt visste, att biskopen
skulle finnas.
— Hvarthän, Bengt bergsman? — hördes då

en stämma yttra, när de hunnit ett stycke väg,
och en ung riddare i glänsande rustning trädde
fram på skogsstigen och lade sin hand på gubbens
axel. — Till biskopen! — svarade Bengt kort och
vresigt. ... ,.
— Men du lemnar det ställe, jag anvisat dig,
gubbe . . . konungen kan vara här hvarje stund,
har du satt man för dig?
— Det der kan vara rätt och godt — svarade
gubben — men nu är det så, att jag och vi
alla hafva kommit hit på bedrägligt vis, och det
tåla vi icke ... och det vill jag säga biskopen.
Han må se sig om, när kungen kommer, bäst han
gitter, men jag och de mina och flere dertill gå
hem igen ...
— För Guds dyra blods skuld . . . hvad talar
du, gubbe? — Rena sanningen! Sades det oss icke, att
Nils Sture skulle komma, när vi som bäst behötde
honom, har jag icke, Gud bättre mina syndiga
tankar, stått och i mitt sinne tänkte onda tanaar
om den ädle mannen, derför att han hållit sig
borta ifrån oss . . . och der sitter han ännu i sitt
mörka fängelse, väntande kanske död i stället lör
sin frihet... \id Guds dyra blod, Sten Sture,
det är mer än en ärlig man kan tåla.
Sten Sture, som likaledes förgäfves väntat
på sin vän Nils, kunde icke neka till rättmätigheten
af gubbens vrede, och denne fortfor:
— Nu måste vi smida, medan jernet är varmt,
ser du, Sten, och biskop Kettil måste vid helgonen
svära oss att han gifver riddaren friheten
åter, eller ock gå vi hem, det blifver jag vid.
— Git mig din hand, gubbe — utropade Sten
med värma — jag önskade, att du hölte mig så
kär, som du håller Nils Sture . . . Men tro mig,
äfven jag är den riddarens vän och vill offra lif
och blod för honom. Du, Erik, känner mig och

kan säga, om jag plägar fara med toma ord och
löften! . . . Och vid denna vänskap, gubbe, vid de
tre sjöbladen i mitt sköldemärke, svär jag dig att
icke dröja ett ögonblick, om Gud låter mig lefva
efter den strid,* hvilken förestår oss i dag, förr
an jag skaffat Nils Sture friheten åter, eller ock
vill jag sätta lifvet till!
Den värma, som glödde i den unge mannens
öppna, ärliga ansigte och gaf färg åt både blick
och ord, utöfvade ett märkbart inflytande på bergsmannen.
— Men sätter du tro till mig, fader Bengt
— fortsatte Sten Sture — så låter du för i dag
saken hvila. Det är för öfrigt min tro, att biskop
Kettil lika litet som jag kunnat tänka sig något
sådant, som det der du talat om för mig. Sjelf
kommer jag, som du vet, nedifrån Elfsborgstrakten,
och när jag skildes från Nils Sture, så var det
vårt aftal att träffas hos eder. . . Hvem är den nidin-
gen, som håller honom fåDgen?
— Det är David Bengtsson! — svarade Erik.
— Kan du bevisa det? — sporde Sten Sture
hastigt. — Ja så, att I, herr Sten, skolen tro det lika
fullt och fast, som jag . . . men icke kan jag det
inför domstol!
— Godt, lita på mig . . . jag skall hålla mitt
ord . . . Men i dag, fader Bengt, låtom oss tänka
på Sveriges rike, så som Engelbrekt tänkte der-
på . . . Han skulle icke för sin egen broders skuld
hafva svikit sin pligt!
Ljudet af flere ryttare, som närmade sig på
den smala skogsstigen, afbröt samtalet. Det var
biskop Kettil sjelf, som oaktadt sin tunga och
oviga kropp var outtröttlig att vaka öfver och se
till allt och vara närvarande öfver allt. Nu kom
han ridande i den tidiga morgontimmen för att
efterse, om alla gjorde sin skyldighet vid den

bråta, som här var uppförd. Några riddare åtföljde
biskopen.
Trenne sådane bråtor, uppförda af höga, kull-
fälda träd, lågo bakom hvarandra, alla fylda med
modiga och stridsvanda bönder, och denna, öfver
hvilken Sten Sture fått befälet, var den mellersta.
Biskopen kastade en misslynt blick på Sten Sture,
när han först fick syn på honom. Det var ej alldeles,
som sig skulle, att stå och samtala i allsköns
lugn så långt på sidan om bråtan, då fienden
kunde komma i hvarje stund. Men när så
blicken flyttades från riddaren till gråhåringen,
klarnade den.
— Du är af gamla stammen, gubbe, jag ser
det på dig — sade han och nickade fryntligt åt
Bengt — hafven I, bergsmän, lika starka armar
och strängar på edra bågar nu, som på Engel-
brekts tid, så skola vi visa kung Kristian, hvad
den tjocke presten förmår ... Ty vi hafva honom
att vänta i dag, lita på det . . . han viil draga
mig ut ur Dalarne vid håret, hahaha . . . hvad säger
du, gubbe? Skola vi ej bjuda honom smaka
på det påsköl, vi brygt? Följen mig, herr Sten!
Biskopen red bort, och herr Sten följde honom.
Han ville icke hafva något svar af bergsmannen,
han ville blott uppmuntra cch stärka
modet, här liksom öfver allt, der han tyckte, att
sådant behöfdes. Det var måhända ock i detta
ögonblick det bästa, ty det är knappt troligt, att
fäder Bengt kunnat förmås till tystnad rörande
det, som låg honom på hjertat, om han rätt fått
tid på sig och kunnat få det första ordet sagdt,
och hvilka följderna derutaf hade kunnat blifva,
fick man snart tillfälle att göra sig en föreställning
om, då underrättelser kommo, hvilka bekräftade
hvad man förut trodde sig veta, att konungen
denna dag skulle sätta sitt hot i verket och
med sin här anträda tåget norrut.
Gubben Bengt och Erik gingo tyste stigen

fram och hade hunnit tillbaka till det ställe, der
Erik först påträffat den hederlige bergsmannen,
samt började vika af inåt sidan för att komma
in bakom förhuggningen, då de på afstånd fingo
höra en och annan ton af en dånande krigsmusik.
I detsamma hörde de en ryttare spränga fram
bakom sig, och då de vände sig om, igenkände
de biskopen, som satt så tung och styf på sin
frustande stridshingst.
— Det är på tiden att komma till de sina,
kan jag märka — sade gubben Bengt. — Och må
så i den heliga trefaldighets namn denna dag få
en ända och striden hafva sin gång, så få vi väl
i morgon talas vid om Nils Sture!
Det sved i bjertat på Erik, ju mer han tänkte
på sin herre och den smärta, denne skulle känna,
då han nnge höra om striden och om de man-
domsprof, som der blifvit aflagda, utan att han
fått vara med. Men huru bitter än den tanken
var, så måste nu saken hafva sin gång, och Erik
bad gubben Bengt att få ställa sig hos dennes
söner och sålunda deltaga i striden. Då ropades
de an af en kraftig stämma bakom sig, och då
de stannade, upphunnos de af Sten Sture.
— Fort, sven — ropade denne till Erik —
skynda till närmaste man vid bråtan och säg, att
höfvidsmännen må samlas här hos mig!
