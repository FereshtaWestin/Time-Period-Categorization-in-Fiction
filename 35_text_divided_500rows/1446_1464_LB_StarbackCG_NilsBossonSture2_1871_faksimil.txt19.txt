— Omöjligt! — svarade Jost, men hindrades
att se sig om, emedan han icke vågade ett ögonblick
släppa sin fånge, kring hvars lif han höll
sin högra arm med den ännu dragna dolken i den
hårdt knutna handen. Han tilläde — numera
kunna de icke hinna oss!
Men svennen såg sig ännu en gång om.
— Jo, jo, herre — sade han till riddaren —
de skola hinna oss, de äro nu betydligt närmare!
Jost vände sig hastigt om, så mycket han
kunde, och fick äfven se de förföljande skuggorna,
af hvilka den främste bar en hög fjäderbuske och
sålunda måste vara en riddare. Han frammumlade
en ed och manade sin häst att anstränga sig
till det yttersta. Plötsligt utropade han:
— Yid Guds dyra blod ... vi äro räddade!
— och vändande sig till svennerne, sade han —
I sen den enstaka klippan der med trädet ett
stycke framför åt oss till . . . Der skolen I hålla
rätt fram och icke akta på mig, och sedan I haf-

ven lockat våra förföljare ett stycke fram, så spriden
eder och söken på omvägar komma åter till
mig! Knappt var detta yttradt, så voro de framme
vid ett högt träd, hvars gulnade löf den hvinande
vinden strödde omkring, och straxt der bakom
reste sig ett mindre klippblock eller en större sten.
— Hållen rätt fram! — ropade riddaren, när
de kommit förbi trädet och hade den stora stenen
till venster om sig.
Och i detsamma kastade han blixtsnabbt sin
häst åt sidan och drog sin fånge med sig bakom
den undanskymmande stenen, medan svennerne
fortsatte sin sträckridt framåt. Allt gick så hastigt,
att det var fullkomligt omöjligt för de förföljande
att märka, hvad som skett, och ett djef-
vulskt leende bredde sig öfver Jost von Barden-
vletha läppar, när han såg, att han efter allt utseende
var räddad.
Men de tre skuggorna kommo med hvart ögonblick
allt närmare. Hofslagen af deras hästar
dånade tungt mot marken och redan hörde man,
huru hästarne flåsade under det häftiga språnget.
Då höjde Jost sin dolk framför sin fånge,
hvilken han tryckte tätt intill stenväggen.
— Nu, stolts jungfru — sade han —kunnen
I få eder vilja fram, ty antingen skolen I dö här
på stället, eller ock rida vi tillsammans härifrån.
Det minsta ljud, och I skolen falla död neder!
Nu voro de förföljande alldeles invid stenen.
Jost stod i andlös bäfvan. Han var fullt och fast
besluten att offra jungfruns lif, om hon genom ett
rop skulle leda förföljarne på spåren, och äfven
om han i detta ögonblick kunnat besinna följderna
för sig sjelf af sin gerning, var han ej kallblodig
nog att kunna hejda sin arm.
För Iliana framtrollades af de dånande häst-
hofvarne Thor ds bild, och ögonblickligen sprang
den tanken upp för henne att hellre dö i hans

250 NILS BOSSON STURE.
närhet, i hans armar, än längre lida den onde
rånsmannen. Hon uppgaf ett hjertslitande rop.
Duken, som var bunden om hennes mun, förtog
väl kraften af ropet, men det var dock tillräckligt
starkt att nå rjttarnes öron.
De stannade.
Ett hemskt, afgrundslikt rytande frampressades
mellan Josts läppar. Musklerna i hans arm
knöto sig. Första skymt af ett hästhufvud vid
randen af stenen, och han var färdig att fullborda
sitt verk. Men det mörka hästhufvudet syntes i samma
ögonblick. Iliana uppgaf ännu ett rop, och riddaren sänkte
dolk en i hennes barm.
Ryttaren med den svajande fjäderbusken skyndade
fram och mottog i sina armar det fallande
offret för ett nidingsdåd, hvars gerningsman som
en stormvind ilade bort utåt heden, begagnande
sig af den bestörtning, som hans gerning förorsakade,
för att undkomma.
— Heliga Guds moder! — utropade riddaren
■och drog sagta tillbaka kappan från den sårades
hufvud. Men knappt hade han sett, hvem det var, som
han höll i sina armar, förr än han ropade till de
två svennerne: — Tagen mördaren . . . tagen honom, det var
Jost von Bardenvlcth!
Den ene svennen hade dock redan sprängt
bort efter mördaren, och ljud af korsade klingor
hördes redan på afstånd.
Men i riddarsalen på Axevalla slott, hvarifrån
ljusskenet strålade ut öfver borggården, sutto herr
Thure Thuresson och konung Carls unge marsk,
herr Thord Carlsson.
Samtalet mellan dem var icke synnerligen
lifligt. Svenner gingo ut och in, och herr Thure

svarade på marskens spörjsmål med mycken långsamhet,
ehuru han sökte bibehålla ett blidt och
vänligt utseende. Ett drag af mörk beslutsamhet
blandadt med en viss oro hvilade öfver herr
Thords öppna och ädla drag, och det undgick
icke herr Thures uppmärksamhet, ehuru han tydde
det på ett helt annat sätt, än som för honom var
nyttigt. Han hade lofvat konung Carl i Wadstena att
vara hans unge marsk till råd och hjelp, och det
var naturligt, att denne nu kom för att inhemta
den erfarne mannens råd, ehuru någon begången
oförsigtighet af denne gjorde det svårt för honom
att komma fram med, hvad han hade på hjertat.
Slutligen bad herr Thure sin ärade gäst intaga
aftonmåltiden, och då Thord icke hade något
deremot att invända, lemnade man riddarloftet,
der man hittills suttit tillsammans, och begaf sig
till matsalen. Men Thord märkte, att öfverallt i
rummen och slottsgångarne stodo herr Thures
svenner, och af sina egne såg nan ingen, och det
mörka draget kring hans ögonbryn framträdde allt
tydligare. — I hafven säkert inga goda tidender med
eder, marsk — sade slutligen vid bordet herr
Thure, fattande en väldig ölkanna och drickande
gästen till. - Fåordig hafven I stigit öfver min
tröskel, låten nu maten och ölet öppna edra läppar
och edert hjerta! Hvarifrån kommen I väl
senast, eftersom I ären så sorgsen i hug?
— Från Lödöse, herr Thure! — svarade
— Det är starkt förbygdt af konung Kristian,
har man sagt mig; jag menar, att konung
Carl får det aldrig i sin hand!
— Mina svenner ligga dock nu i staden!
upplyste Thord.
__ Edra svenner ... de ligga i Lödöse,

marsk . . .! Hvad sägen I, har kung Carl redan
fått staden åter?
Riddar Thure talade fort och spärrade upp
sina ögon för att riktigt kunna se sin gäst i an-
sigtet. Underrättelsen slog honom med häpnad.
— Föga lärer den nyheten glädja konung
Kristian; — fortsatte han — han trodde sig i Lö-
döse hatva fått en fast utgångspunkt tör sina företaganden
mot Sveriges rike.
— Dock är det för detta rike, menar jag,
desto större glädje! —■ genmälte Thord — och nu
är det med anledning af denna händelse, som jag
infunnit mig hos eder . . .
— I viljen spörja mig till om goda råd,
marsk Thord? — sporde riddaren, i sin ordning
mörk i hugen.
■— Ja! — svarade Thord, men tycktes dock
icke göra sig brådtom med hvad han kunde hafva
att säga. Och skänksvennerne gingo omkring med faten
och passade upp, och herr Thure såg litet emellan
på sin gäst med ett grin, som skulle föreställa
leende, väntande att han en gång skulle tala fritt
ut. Då Thord emellertid dröjde, återvann herr
Thure allt mer och mer sitt lugn och sin sjelibe-
låtenhet. — Så hafven I då haft stor framgång, marsk!
-- sade han — och likväl likar det sig till, som
om I icke voren belåten i hugen .. . Jag tänker
dock, att fortgår det så, som det nu slagit ut till
en början, så skolen I snart hafva bragt hela
Westergötland åter under konung Carls lydnad ...
Hvad är det då, som kan ligga eder på sinnet,
marsk Thord?
—- Ingenting annat, än hvad som ligger emellan
mig och det mål, I nu hafven uppstält för
mig! — svarade Thord och kastade en blick åt
dörren. Der inträdde just nu en sven, som bar en

akål med kål. Det skiftade i detsamma till i
Tbords öga. Bakom slottssvennen visade sig en
af hans egna svenner, och liksom det icke behöfts
mera, än en blick på denne sven, så förändrade
sig med ens Tbords bela utseende. Hans öga
stod i brand ocb han såg på herr Thure, som
man ser, då man är färdig att uttala en anklagelse,
för bvilken man bar bevisen i händerna.
Herr Thure, som noga följde sin ärade gästs både
ord och rörelser, såg förändringen i hans ansigts-
uttryck, men låtsade dock tillsvidare om ingenting,
utan sporde helt oskyldigt:
— Ocb hvad skulle så ligga emellan eder och
den saken? — Detsamma som kunde koruma att ligga
mellan vår nådige herre, konung Carl, och Sveriges
rike!
— Och det är? — sporde Thure.
— Förräderi! — ropade Thord och såg herr
Thure skarpt i ögat.
— Förräderi? — yttrade denne och glömde
att föra det köttstycke, hvari han stuckit knifven,
till munnen samt spände sina grå ögon i sin gäst.
— Förräderi . . . hafven I någon grund för slikt,
marsk Thord?
— Eljest sutte jag icke nu hos eder, Thure
Thuresson! — Hvad skall detta betyda? — utbrast denne
och lade knifven ifrån sig samt tryckte båda händerna
mot bordskanten, liksom han varit i begrepp
att springa upp från bänken der han satt.
— I saden mig, att I villen af mig begära råd ...
— Ja, och jag ville taga eder med till konungen
för att vi måtte kunna rådgöra tillsammans,
men nu har jag ändrat mig . . . jag vet nu
sjelf, hvad jag bar att göra . . .
— Så sägen det!
— Jag griper he!t enkelt förrädarne, hvar jag

finner dem och för dem fångna med mig till konungen.
-- Kunnen I finna dem, marsk Thord, så
synes mig detta vara ett godt råd . . .; men jag
menar, att de väl hålla sig undan både för eder
och för konungen.
— Hvad sägen I sjelf, herr Thure — yttrade
då Thord — hvad sägen I sjelf, hafven I uti detta
ärende handlat, som en ärlig riddare bör att
handla mot sin rätte herre och konung?
— Hvad djerfvens I säga, marsk? — utbröt
riddaren. — I veten väl, att sådana ord gå på lif
och ära? — Jag skall säga eder en sak, Thure Thures-
son ... I öafven glömt, att konung Carls arm kan
nå så långt som eder .. .
Riddaren förstod, att något hade inträffat,
som hade röjt honom, och han sprang upp från
bänken, sprutande eld och lågor, samt ropade till
sina svenner:
— Fort, gripen den djerfve äreskändaren och
kasten honom i tornet!
Och svennerne rusade på riddarens rop in i
salen och skyndade fram emot marsken. Men
denne slog med handen emot dem och sade helt
lugn: — Stilla, svenner . . . icke ett steg längre . . .!
Jag står här i konungens stad och ställe, och i
hans namn förklarar jag riddar Thure Thuresson
för min fånge.
Med ett hån skratt drog dervid herr Thure
sitt svärd och ville hugga in på Thord, men denne
förekom honom och fattade blixtsnabbt med den
venstra handen omkring riddarens med svärdet
höjda arm och med den högra om hans hals, och
i detsamma instörtade hans egna svenner, så att
herr Thure snart insåg, att allt motstånd var
fåfängt.

— Det skall en gång komma att kosta eder
lifvet! — ropade Thure, skummande af raseri.
Men Thord hade helt och hållet återvunnit
sitt lugn. — För lifvet råder Gud — sade han — men
för äran råder mannen sjelf, och henne skolen I
dock aldrig kunna taga ifrån mig. Sitten upp,
svenner! — tilläde han, vändande sig till desse —
sitten upp och fören fången till Warnhem, jag
skall sjelf draga dit i morgon.
Ett par af svennerne förde ut herr Thure,
som tuggade fradga af raseri. De öfrige stannade
hos marsken, hvilken tilltalade herr Thures svenner
och gaf befallning om hvad som var att göra
på slottet. Just som han var i färd härmed, kom en ryttare
ridande öfver vindbron och begärde att blifva
insläppt. Svennen i porttornet hade ännu ej stängt
porten efter dem, som redo bort med herr Thure,
och lät riddaren, som han väl kände, rida in.
Denne sporde efter marsken, och svennen sade,
att han nyss gått öfver borggården.
Riddaren red genom porthvalfvet fram till
stora slottstrappan, der han stannade och ropade
på en sven. Flere kommo ilande öfver gården
och stannade omkring riddaren, hvilken höll i sina
armar något, som liknade en väl insvept död eller
sofvande menniska.
— Hvar är marsken? — sporde riddaren.
— Han gick upp i nordöstra tornet! — svarade
en af svennerne.
— Hemta honom då hit, sven, men fort.. ,
Riddaren förblei qvarsittande på sin häst, tills
efter några ögonblick marsken sjelf kom skyndande
fram till honom.
— Thord, Thord! — sade han till denne —
jag håller här i mina armar någon, som jag icke
vill antvarda en annan i händer än dig sjelf!
Rösten var så vemodig och högtidlig, att

256 NILS BOSSON STURE. ,
Thord studsade. Dock sade han ingenting, utan
uppräckte armarne för att taga emot den dyrbara
bördan. — Vid Guds död, Nils! Hvad eller hvem
forer du till mig? — var det enda han slutligen
kunde säga.
— Kom, kom, Thord! — uppmanade Nils,
hvars hvita och svarta fjäderbuske vajade så meningsfullt
i ljuset från en fackla, hvarmed en af
svennerne skyndat fram — låtom oss snart komma
under tak.
Medan han talade lade han sagta sin börda
på Thords armar och vände sig sedan till svennerne,
ropande:
— Hvilken af eder vill offra en häst för
marsken ?
Alla sprungo fram och erbjödo sig att offra
lif och blod för marsken. Men främst stod en
bredaxlad, starkt bygd sven, hvars ansigte helt
och hållet belystes af fackelskenet. Det var Hol-
linger, och Nils Stures blick stannade på honom.
— Sitt upp, Hollinger! — sade han till denne
— rid till Warnhem, men rid för brinnande lifvet,
Hollinger, ty ett ögonblicks dröjsmål kan kosta
ett menniskolif . . . rid och helsa från riksens marsk
och bed, att en örtkunnig munk må följa dig hit
till slottet. Befallningen var knappt uttalad, förrän Hollinger
var försvunnen, och innan ännu Nils hunnit
öppna dörren till det rum, dit Thord inburit sin
börda, dånade hofvarne af hans häst på vindbron.
När Nils trädde in i detta rum, som låg i
bottenvåningen och dit en af svennerne visat honom,
möttes han af en gripande syn.
På en bädd låg den dödsbleka jungfru Iliana.
Hennes ögon voro slutna och öfver hennes half-
öppna läppar tycktes lifvet redan för länge sedan
hafva flytt. I barmen syntes ännu skaftet af den

dolk, som mördaren begagnat för att fälla sitt
offer. Framför den sköna, ännu i döden undersköna
flickan stod Thord, lika blek, lika marmorstel som
hon. Han stod med sammanknäppta händer till
hälften vänd ifrån henne, men med blicken fast-
läst vid henne, och han hörde icke att dörren
öppnades eller att Nils nalkades, kände knappt
att dennes hand lades på hans skuldra.
— Hon är icke död! — hviskade Nils i vännens
öra.
Det var, som om den arme mannen smält
tillsammans vid dessa ord. Tårar strömmade ur
hans ögon och han sjönk ned på knä med hufvu-
det lutadt mot bädden, utropande:
— Min hvita ros!
En dödstystnad inträdde, som endast af bröts
af den så djupt träffade Thords snyftningar, medan
tårarne stego Nils i ögonen, så att han knappast
kunde se hvad som föregick. Dock tyckte
han, att det var, som om jungfrun vaknat ur sin
dvala och sakta fört sin hand öfver det hufvud,
som hvilade invid henne. Han var sjelf så gripen
af hvad han sett och hört denna qväll, och vännens
sorgefulla ord om natten, då de redo förbi
den lilla skogssjön, stodo så lifligt för honom, att
han befann sig liksom i en dröm.
Då såg han Thord sakta lyfta sitt hufvud,
och ett leende breda sig öfver den döendes anlete,
och han hörde de bleka läpparne uttala
Thords namn.
Huru lång tid härunder törflutit kunde ingen
säga, men när Nils vände sig om, stod en högväxt
munk straxt bakom honom och nalkades sakta
sängen. Han hade sin kåpa dragen djupt ned
öfver ansigtet, men af riktningen på hans hufvud
och dettas orörliga hållning kunde man sluta till,
att han med skarpt öga såg på den döende och
på dolkskaftet, mot hvilket han utsträckte handen.
II 17 -

— Iliana, min Iliana! — stammade Thord
och fattade den hvita handen, som hvilat på hans
hufvud — har Gud allsmäktig sparat mig denna
lott just till det ögonblick, då lyckan tycktes som
bäst vara mig huld.
En engels leende låg i Ilianas blick, ehuru
hon ej förmådde tala.
— Säg mig, säg mig — ropade Thord under
öfvermåttet af sin smärta — skall du gå ifrån
mig, Iliana . . . skall jag hafva återsett dig blott
för att åter skiljas från dig för alltid!
— Nej! — sade en högtidlig stämma vid
sidan af honom, och munkens hand fattade om
dolkskaftet — jungfrun skall lefva, så visst som
jag någonsin i mina dagar sett en spets i ett
menniskobröst! Han ryckte ut dolken och lade handen öfver
det framsipprande blodet.
Men jungfrun slöt sina ögon tillsammans.
Dock hvilade ännu ett lycksaligt leende på hennes
läppar.

15.
Herr Erengisle önskar icke vidare någon
motsägelse af fru Brita.
Konung Carl satt i Wadstena, då ett bud
kom från hans marsk, medförande underrättelsen
om framgången vid Lödöse och hvad som vidare
der tilldragit sig.
Abboten för gråbröderna i Stockholm, herr
Kils Ryting, en lång och blek man med kraftfulla,
men på samma gång välvilliga anletsdrag, var ensam
hos honom i rummet, när budet kom, sysselsatt
med att efter konungens fötestafvande uppsätta
ett bref. Ett utrop af konungen, under det
han genomläste marskens bref, förmådde abboten
att se upp från papperet, hvarpå han höll på att
skrifva, och, när han dervid såg den snabba färgskiftningen
i konungens anlete, lade han bort pennan
och fortfor att betrakta sin herre.
— Guds död! — ropade denne och räckte
hastigt det lästa brefvet åt abboten. — Guds död,
sven, hvar har du väskan?
Svennen framräckte samma väska, som Jösse
Bosson öfverlemnat åt marsken i konungshuset i
Lödöse, och konungen bortslet med häftighet omslaget
kring henne, sedan han öfvertygat sig om,
att hans frändes sigill var oskadadt. Han slog ut

brefven öfver flöjelsduken på det bord, vid hvilket
han stod, och grep hastigt efter ett af dessa, som
han öppnade och läste. Det tycktes göra på honom
ett ytterst smärtsamt intryck. Han slog handen
för pannan och läste det om och om igen.
Han kunde för bestörtning icke få fram ett
ord, och man såg, huru det arbetade inom honom,
medan läpparne skälfde och handen med feberaktig
häftighet höll fram brefvet mot abboten.
— Läsen det, broder Nils! — var det enda,
han kunde säga.
Och broder Nils läste, medan konungen tog
upp ett nytt bref, som dock tycktes väcka hans
sinnesrörelse i ännu högre grad än det förra.
Äfven detta räckte han åt sin kansler, och så
fortsatte han, tills alla brefven voro genomlästa.
Då lade han armarne i kors ötver bröstet och
försjönk i tankar, medan abboten genomögnade
det sista brefvet och derefter upptog och läste
till nyes ett och annat af de föregående, hvilka
han funnit märkligare än de andra.
Slutligen vände sig konungen till svennen och
sade: — Du skall tidigt i morgon rida tillbaka till
marsken med bref från mig . . . Säg honom ock,
att lång tid skall icke gå, förr än han hafver mig
hos sig på Axevalla!
Svennen gick, och konungen försjönk åter i
tankar och gick upp och ned i rummet.
Hvad han fått veta genom sin frändes bref
var ingenting annat än en ny upplaga af de underrättelser,
som gamle biskop Magnus lavast gaf
honom två år förut. Han var omgifven af förrädare.
Dem, som han bäst trodde, i dem hade han
sina värsta fiender. Det var förgiftadt vin, som
han drack, utan att tro på de varningar, hvilka
gåfvos honom, och när han såg dessa varningar
på det ojäfakligaste sätt bestyrkas, glömde han
dem och lyftade på nytt giftet till sina läppar.

Han hade väl nu i det närmaste for andra gången
tömt bägaren, då han med ens återigen hejdades
af ett varningsrop och framlagda ojäfaktiga
bevis på förräderi.
Skulle han väl nu uppträda med kraft och en
gång befria sig från alla dessa, hvilka likt ett
kräftsår frätte på hans lycka och hotade att upplösa
Sveriges sjelfständighet?
— Hvad synes eder om slikt, broder Nils! —
utropade han, plötsligt stannande och kastande en
blick på abboten.
— Gud bättre . . .T Det är onda tidender,
nådige herre!
— I kunnen nu se sje!f, broder Nils, I som
skolen blifva min kansler, hvad Sveriges konung
allt har att kämpa emot, innan han kan med lugn
bära sin krona! — sade konungen med en dyster
blick. — Erkebiskopen, biskop Sigge, biskop Bengt
och alla desse verldslige herrar och riddare, huru
hafver jag icke sökt att vinna deras tillgifvenhet
och binda dem vid mig, och likväl . . .!
— I hafven glömt en sak, nådige herre —
sade abboten bugande — I hafven tänkt eder det
onda öfvervunnet, när eder gamle motståndsmän,
herr Krister Nilsson, Gud hans själ nåde, lades i
grafven . . . Men I hafven icke sett, att så väl då
som allt sedan hafven I uti hans dottersson, erke-
biskop Jöns, eder farligaste fiende.
— Erkebiskop Jöns! — utropade konungen.
— Ja väl, nådige herre, erkebiskop Jöns!
Jag menar, att när allting rätt kommer till synes
och man kan jemföra det ena med det andra,
skall man nog finna erkebiskopens band äfven i
den soppa, som nu blifvit kokad, fast kockarne
bränt sina egna fingrar i stället för edra!
Konungen svarade intet, och för en stund
blef det återigen alldeles tyst i rummet.
Den blifvande kansleren, i hvars ädla anletsdrag
stodo att läsa både viljefasthet och uppriktig

tillgifvenhet, hade stuckit händerna innanför ärmarna
af sin kåpa och såg ned på golfvet, då och
då lyftande ögat upp till den bekymrade konungen.
Denne stannade slutligen och fattade med
venstra handen kraftigt om sitt svärdfäste, under
det att en blixt lyste i hans stora ögon och ett
drag af kungligt majestät afmålade sig i hans
anlete. — Jag vill dock en gäng visa desse herrar
— sade han — huru mäktige de än tro sig vara,
jag vill dock visa dem, att Sveriges konung är
mäktigare . . . Sätten upp brefvet till min frände,
marsken, broder Nils! — tilläde han — jag vill
göra en rundresa genom riket och besöka dem
både i Upland, Nerike och Westergötland. Redan
i morgon rider jag härifrån till herr Erengisle på
