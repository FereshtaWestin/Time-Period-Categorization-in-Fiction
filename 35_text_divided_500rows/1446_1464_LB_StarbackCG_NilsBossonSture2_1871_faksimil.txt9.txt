hennes sida stod hennes broder riddar Gustaf
Carlsson, och i hans redbara anletsdrag återstrå-
lade liksom systerns lidande.
Drottningen höll sin broders hand i sin, när
Nils inträdde, och räckte ut den andra för att
fatta hans.
— Drottning, drottning! — stammade Nils,
utan att kunna återhålla sin rörelse.
Men drottningen vinkade med handen och log
så hjertemildt, att tårarne kommo Nils i ögonen
dervid. — Välkommen! — sade hon. — Jag har
länge väntat på eder . .. hvar hafven I väl varit
under dessa två år, Nils Bosson?
— I min herres och konungs ärenden! —
genmälte Nils.

— Så var det då väl, att I en gång kommen
hem, medan jag var i lifvet, och att I drogen denna
vägen fram, ty hvem vet, om I af eder sjelf kommit
inför drottning Karin?
— Jag må väl säga, som det står i visan —
svarade Nils — ,,huru skall jag inför drottningen
gå, som endast är klädd i vadmadet grå?“
— Men det borden I icke säga, Nils Bosson
. . . menen I icke, att jag kan förstå, hvad I syften
på med de der orden?
Nils såg frågande på drottningen, som fortsatte
med en ton, som förrådde hennes inre rörelse:
— I syften på min herre konungen och hvad
han sade eder nu i Arboga!
— I veten, drottning Karin, I veten det? —
utropade Nils både bestört och förvånad.
— I viljen fråga, huru jag vet det... jag ser
det på eder — sade drottningen — men låten det
blifva min hemlighet; nog af, jag vet det, och
efter vi kommit att tala derom, så må jag säga
eder några hjertans ord här i min broders närvaro.
•— Gören det icke, drottning Karin — bad
Nils — gören det icke, mellan konungen och mig
är allt det sagdt, som kan sägas!
— Ack nej, I tagen derutinnan fel, Nils Bosson
— tog drottninden till orda med sin milda,
välljudande stämma. — Ännu skall mycket sägas
mellan eder. Men först af allt, är edert sinne sådant,
att I viljen försoning och förlåtelse? . . .
Det blixtrade i Nils’ öga. Han visste ej, hur
han skulle besvara drottningens ord, eller hur han
skulle fatta dem. Hvad önskade han väl högre än
försoning, men det ord som måste utsägas såsom
försoningens vilkor, när eller hvar skulle väl det
utsägas? Hvem skulle så kunna vända konung
Carls sinne, att han räckte sin hand åt den förorättade
till försoning? Och tigga derom, det
kunde icke Nils.

Men drottningen såg, hvad som föregick inom
den unge riddaren, och sade, utan att invänta
hans svar:
— Jag vet nog, på hvilkens sida lelet ligger
. . . jag vet ock, att lång tid skall måhända gå,
innan det hinner undanrödjas och sjunka till botten,
som nu skymmer konungens blick, men att
det skall blifva klart igen och att det ord, som I
egen rätt att fordra, skall komma att utsägas,
derom är jag så viss, som att jag hoppas förlåtelse
hos Gud i himmelen, när jag nu snart träder
inför hans ansigte . . . Och då, Nils Bosson,
då . . . sägen mig, viljen I försoning och förlåtelse?
— Drottning, drottning! — utropade Nils. —
Mitt lif och mitt blod tillhöra alltid mitt land och
min konung, hvar så hans vrede faller på mig
eller icse, men den dag, då konungens läppar
skola uttala, hvad I der hafven sagt mig, den
dagen vill jag skatta som den lyckligaste i mitt lif!
En tår dallrade i drottningens ögonhår och
droppade sakta utför hennes bleka kind. Hon
uträckte med ett obeskrifligt uttryck i sitt sköna
lidande anlete sin hand mot Nils.
__ Ack! — sade hon och tryckte Nils Bossons
hand — I veten icke, hvad dessa edra ord
hafva gjort mitt hjerta godt, icke som skulle
jag hafva tviflat på eder, men jag älskade höra
eder uttala dem, ty jag vet väl att ett ord af eder
gäller mera än andras heligaste eder. Dock skolen
I förlåta mig det, Nils "Bosson, kunnen I lofva
mig här inför Gud, att alltid blifva hvad I hafven
varit för min herre, konung Carl?
— Ja! — svarade Nils och var rörd ända
till tårar. Drottningen var så allvarlig, och omkring
henne rådde en helig frid. Kärleken, som brann
så varm i hennes hjerta, genomskimrade hennes
väsende och bredde öfver henne ett förklaringens
sken, som om en engel stått vid hennes sida och

med sina vingar fläktat öfver henne detta öfver-
jordiska majestät. Det föreföll Nils, som om han
stått inför Herrans altare och der blifvit tillfrågad
af den hjertegoda drottningens ande.
Han föll ned på knä och kysste med vördnad
drottningens hand, liksom ville han dermed besegla
sitt löfte. — Välsigne eder Gud, Nils Bosson! — sade
drottningen med tårade ögon. — Och om min bön
kan något förmå inför den gode Guden, till hvil-
ken jag snart skall gå, så skolen I blifva så lycklig,
som en menniska kan blifva det . . .
Allt var så tyst i rummet, att man kunde
höra sitt eget hjertas slag. Nils låg med nedböjdt
hufvud. Drottningens ord ljödo så ljuft för hans
öron och i hans hjerta, att han kunde icke lyfta
sitt hufvud, så länge en enda ton af denna himmelska
musik dallrade inom honom.
Men när drottningen slog upp sitt öga, stannade
det på en enda punkt, flammade upp, som
om det sett sin käraste syn, och öfvergick så småningom
till sorg, till skugga, medan den svaga
kroppshyddan föll tillsammans alldeles maktlös.
Konungen hade inträdt i rummet. Han hade
kommit helt sakta, dörren hade öppnat sig ljudlöst,
och hans fot hade ej åstadkommit det minsta
buller på den mjuka mattan. Äfven i hans
öga låg längtan, låg. kärlek, han tycktes hafva
velat skynda fram och sluta sin drottning i sin
famn, men så träffades hans blick af den knäbö-
jande riddaren, och hans ansigte mulnade, ögonbrynen
sammandrogo sig och de vackra dragen
förvredos. Han stod der liksom för att fullborda
taflan och bilda vid sidan af det rena ljus, som
strålade omkring drottningen och Nils Bosson, det
behöfliga mörkret. Hon var idel kärlek, godhet,
renhet, — han var sjelfviskhet, hat, vrede, en ond
jätteskepnad, som höjde sin arm för att krossa det

altare, från hvilket sjelfuppoffringens låga uppsteg
emot himmelen.
— Hvad skall detta betyda? — sporde konungen
med en stämma, som tillkännagaf, huru
vreden uppdref skyhöga vågor inom honom.
Nils sprang upp. Konungens röst gick som
ett tveeggadt svärd genom hans själ. Han stod
blek, men lugn vid drottningens sida. Riddar
Gustaf åter, som hela tiden stått med andakten i
hjertat, och liksom berusade sig af de blommor,
hvilka spirade upp framför honom, kände, huru
med konungen en frostvind kom och blåste bort
det sköna. — Carl! — hviskade drottningen och framräckte
sin formsköna, snöhvita hand.
Men konungen stod med stirrande blick och
skälfvande läppar, och handen sjönk ned i drottningens
sköte.
— Är det så I efterkommen min befallning?
— frågade konungen och tilläde med ett bittert,
föraktligt leende: — Den stolte riddaren, som ej
har lärt att krypa, han tigger om nåd vid min
drottnings fotter!
Nils kände, huru blodet rusade feberhett till
hans panna och kinder. Han tog med stolt värdighet
ett steg fram emot kungen, men innan han
hunnit yttra ett ord, träffades han af drottningens
blick, som från honom flyttades på konungen.
— Låten eder vrede falla, herre konung! —
bad hon, och tårarne rullade så stora och heta
ur de milda ögonen — jag skall förklara allt för
eder! Men konungen hvarken såg eller hörde sin
drottning. Hvad behofde han väl också se eller
höra? Hon var förblindad liksom han varit, och
hon lät förleda sig af sitt goda hjerta att tro på
en dygd, som han ock haft svårt att alldeles förneka.
Men just detta ökade hans vrede. För ho-

nom behöfdes ingen förklaring'; han sjelf var den,
som ensamt kunde lemna en sådan.
Nils, som såg, huru qvalen söndersleto den
ädla drottningens hjerta, skyndade att, som han
trodde, fortast göra slut på detta pinsamma uppträde,
i det han gick fram mot den uppretade konungen
och med ett uttryck af bevekande allvar i
sin blick sade:
— Ställen mig till rätta, konung Carl, jag
åstundar ingenting högre, . . . men icke här, icke
här! — Yågar du tala om rättegång med din konung
. . . lede bedragare! — utropade konungen,
utom sig af vrede.
Den förolämpade kunde å sin sida knappast
lägga band på de våldsamma känslor, som nu
reste sig äfven i hans barm.
— Ja, herre konung — sade han med darrande
stämma — jag vågar det!
Nu steg drottningens broder fram och lade
sin hand på konungens arm, men konungen stötte
honom omildt ifrån sig och ropade med ljungande
blickar till Nils:
— Bort! . . . bort från min åsyn. Ett vämje-
ligare ting än en man, som döljer den lede fiendens
gift under sitt vänneansigte, bär icke Guds
jord, och du är för mig vämjeligare ännu, Nils
Bosson . ..! Du egde mitt förtroende och du yar
mig kär . . .
Det lät, som om en vekare sträng blifvit anslagen
i konungens hjerta och med makt tvungit
sig till att blifva hörd, men den förtonade ögonblickligt
och dog, liksom man någon gång, när
stormen går öfver hafvet, ser en lösryckt blomma
kastas upp i svallet, glänsa ett ögonblick och försvinna
under skummet af en fräsande svallvåg.
Men på Nils gjorde denna skiftning i konungens
tal, så ringa och så hastigt öfvergående som hon
än var, en verkan, hvilken vreden och de hårda

orden ej kunnat åstadkomma. Det låg en fläkt
af drottningens bön i de få orden, och den gaf
honom iugn och själsnärvaro åter.
Han skyndade fram och fattade konungens
hand. — Hör mig, hör mig, herre konung! — sade
han och böjde ett knä. — Hvad I hafven sagt
mig är en frukt af djefvulska ränkor, som spunnits
och spinnas omkring eder, och som skola störta
eder, sedan I väl blifvit beröfvad dem, som vilja
vara eder trogne.
Konungen stod en stund, som om en orm
slingrat sig upp omkring hans ben och huggit sig
fast vid hans hand. Med ett uttryck af afsky
slungade han riddarens hand ifrån sig.
— Vik bort härifrån — ropade han — dröj
icke ett ögonblick, och tacka min mildhet och min
drottnings förbön, att jag icke låter ögonblickligen
gripa dig och hänga dig i det första träd det bästa
...! Bort, bort, och förpesten icke luften med
din anda! Konungen glömde sig ända derhän, att han
lade handen på sitt svärd. Hans ögon brunno
med en vanvettig glans och hela hans kropp
skälfde. Hans svåger, riddar Gustaf, skyndade
fram och fattade honom i handen, medan han nickade
åt Nils att gå. Och Nils gick. Han insåg,
att ett enda ögonblicks dröjsmål skulle hafva fört
konungen längre i vrede, än att han kunnat hejdas,
och blod hade kunnat komma att flyta såsom
en uppfyllelse af drottningens fridsbön. Derför
gick han, och konungen blef ensam med sin svåger
och sin drottning.
Men drottningen låg sammansjunken och tillbakalutad
mot kuddarna. Hennes ansigte var hvi-
tare än det hvita tyget, hvarpå det hvilade. Konungen
sprang fram och kastade sig på knä framför
henne samt fattade hennes hand. Hon andades
icke mera. Det tycktes, som om den käm-

pande anden flytt för den förfärliga syn, som hon
här hade skådat..................................................... ...
Med tunga steg gick Nils utför trapporna till
konungaboningen. Det tycktes, som om det varit
hans öde att bit för bit slitas sönder och krossas.
Och här var smärtan så mycket förfärligare, som
det icke tans för honom mer än en väg att välja
för att vinna upprättelse, nämligen den att gripa
till vapen mot konungen. Och mot denna tanke
reste sig åter hela hans inre menniska. Det hade
varit att ohjelpligen störta sig sjelt i eländets djupaste
afgrund. Men när han förtviflad vände sig
bort från denna enda väg till häfdande af hans
ära, mötte honom det bleka grinet af en hånande
verld, som stämplade honom brottslig och feg.
Feg! — ropade en stämma inom honom, som
kom honom att rysa och dref blodet i sådan fart
genom hans ådror, att han fattade med båda händerna
om sitt hufvud, som om han fruktat att det
skulle springa sönder. Att vara sin riddareära
trogen, deremot uppreste sig konungen sjelf; —
att upprätthålla denna ära på det sätt, som verl-
den då ansåg rätt och ridderligt, deremot uppreste
sig hans eget samvete, och mellan dessa båda
ytterligheter svängdes han omkring, allt häftigare
och häftigare, tills han slutligen tyckte sig förlora
all besinning, all förmåga att tänka och besluta.
Straxt till venster om trappan växte en hög
och lummig lind, och han drog sig in under dess
skugga; väl skymd af den från hvarje blick af
ett menniskoöga, såsom han trodde, gick han
vidare och vidare, tills han hunnit en mörk och
kylig, helt och hållet undangömd lund längst nere
vid sjön. Här ändteligen kunde han andas ut, här kunde
han i ro öfverlemna sig åt sin sorg, och högtidliga
toner från klosterkyrkan, der den vanliga afton-
messan hölls, kommo simmande genom rymden

och hviskade om frid efter striden. Till en början
hörde han dem icke. Han stannade och lutade
sig intill en trädstam, pressande sitt hufvud mot
densamma. Men när blodets häftigaste svallning
hunnit lägga sig och när det våldsamt andande
bröstet hunnit öppna sig för att inandas luftens
svalkande vind, då blef ock hans öra mottagligt
för tonerna från den heliga klostersången. Och
ju mera han förmådde lyssna till deras andehvisk-
ning, desto mera kände han huru de liksom be-
svuro de svallande vågorna inom honom att lägga
sig till ro. Han föll på knä och bad, och sällan
har en riddare med mera brinnande andakt vid
vespems toner bedt till Herran, än som nu skedde
i den undangömda lunden vid Wetterns strand.
Då hviskades af darrande läppar tätt vid riddarens
sida hans namn, och en lätt hand lade sig
på hans hufvud.
Nils märkte det knappast. Det föreföll honom,
som om tonerna af den sköna tempelsången
flutit tillsammans till ett lefvande väsende, till en
engel med skinande vingar, som hans bön manat
ned från himmelen att föra till honom ett budskap
om bönhörelse. Men så hviskades hans namn ännu
en gång, och nu såg han upp, och sedan han rätt
fått se, hvem engelen var, sprang han upp och
ville skynda bort.
Framför honom stod en underbart skön jungfru,
blek af smärta och sorg, men så blid, så full
af värma och ljufhet, att under andra förhållanden
Nils helt visst hade hållit fast vid den sköna tanke,
som gafs honom i bönen, att det var en engel,
som Herren skickat till hans sida. Det var jungfru
Brita Carlsdotter.
Hon fattade den flyende riddarens hand och
tvang honom att stanna.
— Hvad viljen I mig, stolts jungfru? —
sporde Nils, i det han sakta frigjorde sin hand.
— Hviska tröst och mod i edert hjerta! —

yttrade jungfrun och såg på riddaren med en
blick så djup och så varm, att han kände sig på
ett underbart sätt dragen till henne och förgäfves
bemödade sig att framkalla det forna, som låg
emellan honom och henne.
—- Innan I sägen något vidare, jungfru Brita
— yttrade han — så månde jag dock säga eder,
att det numera är ett brott, om I talen till mig.
— Just derför kommer jag för att tala med
eder . . .! Jag har hört allt, hvad min förvillade
frände sagt, men jag tror ej ett ord derpå . . .
Mitt bjerta säger mig, hvad det alltid sagt, att I
... att I, herr Nils, förer eder riddaresköld med
äran. — Brita! — ropade Nils, glömsk af allt, och
fattade jungfruns hand.
Men han hejdade sig plötsligt och släppte den
åter. Dock skiftade smärtan i hans anlete i ett
uttryck af vemod, som visade, att han fullt förmådde
uppfatta det offer, som hon gjorde honom,
ehuru det icke var honom tillåtligt att varmare
tolka sitt hjertas känslor för en annans utkorade
brud. Dock låg det en rikedom af aldrig glömda
minnen i hela detta uppträdande, och dessa minnen
grepo nu med makt i hans hjertas strängaspel
och framkallade toner, som kommo honom att
lefva upp i ett läDgesedan förflutet tidskifte.
— Jag var inne hos drottningen — sade
Brita — förlåten mig det, Nils Bosson, det var
drottningens vilja och det var äfven . . . det var
äfven min egen ... jag vill säga eder allt, ty denna
stund är en helig stund, och jag vill, att intet skall
stå förmörkande och förfalskande mellan mig och
eder . . . Det var drottningens afsigt att föra mig
och eder tillsammans, ty hon känner oss båda,
sade hon, och hon visste väl, huru orden skulle
läggas, så att de icke måtte såra eder . . . Men så
glömde hon detta för det vigtigtigare, nämligen
konungen, och så kom konungen sjelf.. .

— Brita, Brita . . .! — sade Nils och såg
djupt och forskande på stolts jungfrun, som stod
der ett ögonblick med nedslagen blick och sammanknäppta
händer.
— Förlåten mig det, Nils Bosson! — hviskade
hon — äfven jag har glömt mig sjelf för den smärtas
skuld, som har fallit öfver eder, och så har
jag kommit till eder att tala mod och hopp i eder
själ, om jag det förmår och om Guds moder der-
till skänker mig sitt bistånd . . .
— Hafven tack derför, jungfru Brita — gen-
mälte Nils och fattade med en varm blick hennes
hand — jag skall aldrig glömma denna edert
hjertas välmening . . < jag skall lägga detta minne
till de gamla, och de skola följa mig såsom goda
nornor genom lifvet och vid dem vill jag utandas
min sista suck!
Orden uttalades med en djup, klangfull
stämma. Det manliga allvaret och sjelfbeherrsk-
ningen återvände i ungersvennens bröst, liksom
uppdragna ur hjertats svedda marker för den varma
sol, som strålade in deri genom Britas både
handling och ord, och med detsamma vaknade
äfven kraften att med hjeltesinne försaka hvad
som var honom förbjudet, det att utgjuta hela
sitt hjerta för henne som, hvad än skulle komma
att ske, alltid skulle vara hans hjertas mö.
— Nu må vi skiljas — sade han — det ädla
sinne, som bjöd eder att uppsöka mig i mitt lidandes
svåraste stund, må icke blifva vittne till ett
återuppenbarande af de strider, hvilka länge slumrat,
men som sjelfva denna eder handling kunde
väcka till lif. Faren väl, jungfru Brita . . . faren
väl! — Finnes intet falskt mellan oss i det, som
mitt hjerta säger mig, att I nu syften på? —
sporde Brita, och en purpursky öfverhöljde hennes
sköna drag med ett rosenskimmer.
— Icke som jag vet ... I hafven talat vänne-

ord till mig, och jag vill icke till tack derför göra
eder smärta, som jag väl skulle komma att göra,
om vi längre talades vid.
— Jag förstår eder icke — svarade jungfrun
— huru skullen I kunna bereda mig smärta annat
än genom det, som utgör smärta för eder
sjelf? Sägen mig det, Nils Bosson, eller tron I,
att jag gått dessa steg för att blott till hälften
tala sannord med eder? . . . Nej, jag vill att I skolen
känna mig rätt, och viljen I icke nu säga mig
allt, så fruktar jag att. . . att man sagt mig sanning,
då man talat om, att detsamma, som skilt
eder och konungen åt, äfven skulle skilja oss . . .
— Det vore ock det bästa, jungfru Brita, åtminstone
för mig! — svarade Nils.
Ett ögonblicks tystnad inträdde. Jungfrun
bäfvade tillbaka för det djupa allvar, som uttalade
sig hos Nils, och hon behöfde tid att sätta sig in
i den dystra sanning, som reste sig derur likt ett
förfärligt spöke, nämligen tanken på en skilsmessa
för alltid. Nils åter befann sig liksom på sjelfva
gränslinien mellan dag och natt. De förflutna
åren, allt ifrån den stund han såg mötet mellan
den öfverallt älskade jungfrun och herr Ove Lau-
ritsson och hörde den senares fråga, stodo åter
framför honom, dessa långa år, hvarunder den
förfärliga sanningen, att hans hopp var fåfängt,
bitit sig in i hans hjerta och vunnit bekräftelse,
dels genom herr Ove sjelf, hvilken icke
utkräfde den upprättelse, som han af Nils egde
att få, och som han otvifvelaktigt skulle hafva
gjort, om han icke varit en lycklig älskare, dels
ock genom ryktet, hvilket tid efter annan nått
hans öron äfven från tillförlitligt håll, såsom från
marsken sjelf, medan ännu förhållandet var det
bästa mellan honom och Nils.
Det är dock naturligt, att dessa rykten skulle
hafva varit af ringa eller rent af ingen betydelse,
om de icke haft före sig i Nils Bossons hjerta

den i hans tanke osvikliga grunden af hans egna
iakttagelser. Lika visst som det är, att han skulle
hafva undgått alla dessa årens bittra sorg, om
han icke från första stunden låtit förleda sig att
i afseende på Brita taga skenet för verklighet,
och af en falsk hederskänsla i sin ordning dragit
sig tillbaka från henne, utan att gifva eller erhålla
förklaring, lika visst är det, att sedan detta steg
en gång af honom var taget, så var det oåterkalleligt.
Han kunde väl sörja öfver sitt öde, han
kunde väl längta tillbaka till den tid, då han lefde
liksom bland idel blommor under ständigt klar
himmel, men det kunde aldrig falla honom in att
med ett ord klaga öfver hvad, som icke kunde ändras.
Hela denna verld af obeskriflig sällhet och
af obeskriflig sorg låg sluten inom honom och blef
allt mer och mer en saga, ju längre han aflägs-
nade sig i tiden från den verklighet, hvarur hon
framfödts. Derutinnan var den tiden olika vår, att man
var mera beständig, mera herre öfver sig sjelf och
mindre ett mål för tillfälliga och öfvergående tycken
och åsigter. Man älskade och hatade, men
man älskade och hatade för lifvet, och det ädlare
sinnet, som fann sig sviket i sin kärlek och icke
kunde sänka sig ned till hat, behöll väl sin kärlek,
men sluten inom sin egen barm.
Så var det ock med Nils. Han visste, att
Brita älskade herr Ove, och han hade hört, att
herr Ove med samtycke af den stora och mäktiga
slägten skulle en gåug träda i brudstol med henne,
och det bart huggande svärdet i engelens hand,
som stod framför hans hjertas eden, flammade med
en glans, som gjorde det till ett brott för honom
att äfven i ensamhetens heliga stunder kasta en
blick dit in. Så bredde sig natten öfver hans
själ, och tanken på hvad som varit och hvad som
kunnat blifva, glänste för hans öga i ett ständigt

tilltagande sken, men som en stjerna, dit han ej
fick och ej kuude komma.
Nu var det, som om stjernan kom honom närmare.
Hon lyste som en morgonrodnad öfver hans
ungdoms saga, hans paradis, och fält efter fält
dök upp och belystes, och engeln med det flammande
svärdet tycktes vinka honom att beträda
stigen på blomstergrön äng.
Han såg upp, och morgonrodnaden i hans
hjerta steg högre, när hans blick föll på den underbart
sköna jungfrun, hvilken stod der liksom
en bekräftelse på engelens vink, sjelf en vinglös
engel i sin hvita drägt, hopfästad om halsen af
en ädelsten och sammanhållen omkring lifvet af
en guldvirkad gördel, och med hela sitt hjertas
rikedom strålande ur de sköna ögonen.
Nu låg så tydligt den bittraste sorg uttryckt
i jungfruns öga, att Nils fattade hennes hand,
utan att längre kunna betvinga sitt hjerta.
— Det är min kärlek, som drifver mig bort
