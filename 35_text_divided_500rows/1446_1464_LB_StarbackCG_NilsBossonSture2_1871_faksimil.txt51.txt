talade, och när han slutat sade han:
— Några af bönderna stå härutanför och
önska tala vid eder . . . Det skall bli eder en lätt
sak att förnimma, huru omöjliga de äro i detta
ärende! — Guds död, så låt dem komma in! — ropade
biskopen och satte sig tillrätta i den höga
stolen. Kaniken steg åt sidan, och en af biskopens
8måsvenner öppnade dörren för bönderna. Det
var gubben Bengt, åtföljd af tvenne andra bergs-

män och ett par Mora-karlar, som inträdde. De
gingo rakt fram till bordet, der biskopen satt,
utan att mycket bekymra sig om de förnäme her-
rarne, af hvilka en och annan med en ryckning
på axlarne åsåg de lugna, högtidliga, om själsstyrka
och kroppslig kraft vittnande anletena.
— Du vill att vi skola skrifva under ett bref
till kung Kristian — började Bengt utan några
förberedelser — och att vi skola säga honom, att
han skall gifva oss erkebiskopen lös. Men det
vilja vi icke . . .
— Tänk på hvad du säger, gubbe, och på
hvem du talar till! — inföll med tydlig ovilja
herr Krister Bengtsson och tog ett steg iram emot
bordet. Bergsmannen såg något förvånad på honom
och gjorde en knyck på nacken, hvarpå han fortsatte
med ett leende:
— Långt innan du var född, kunde jag både
tänka och tala, och så vidt som det är biskop
Kettil från Linköping, som sitter der i stolen, så
må jag väl ock veta, till hvem jag talar . . . Det
der brefvet till kungen -— tilläde han, vändande
sig till biskopen — det skrifva vi icke under, det
är ett, som vi hafva att säga dig, — det andra är,
att vi vilja hafva kung Carl åter. För den saken
hafva vi tågat ut, och nu drifva vi vår vilja igenom,
hvar så I gode herrar vilja det eller icke,
ty ett konungadöme var Sveriges rike af ålder,
men intet prestagäll!
Det sista ordet stötte den hetlefrade biskopen
för hufvudet. Han sprang upp blossande röd
och stälde sig midt emot gubben, seende honom
in i ögonen och läggande sin tunga hand på hans
skuldra. — Prestadöme, säger du? — Så fördöme mig
Gud, om jag skall bryta min ed för eder skuld ...
Hvar tagen I de stora orden ifrån, bafven I sett
mig darra på handen, när jag svängde svärdet i

den hetaste striden, ocn lika litet som jag då
tänkte på mitt eget lif, lika mycket skolen I nu
tänka på allas vår gemensamma ära, och hon är
.som utbrunnen eld på härden, så länge som vör-
dig fader i Gudi, erkebiskop Jöns, försmäktar i
sitt fängelse i Köpenhamn.
— Hm — svarade gubben utan att förifra sig
eller låta sig förbryllas af biskopen — det der är
godt och väl, men icke heller vi darrade på hand,
så vidt jag vet, och lif och blod hade vi ock
osparda, och derför kunna vi vara i den delen
lika goda, biskop Kettil! Brefvet skrifva vi icke
under, det är vårt fasta beslut, men du sjelf och
I andre, gode herrar, skoien förhjelpa oss kung
Carl tillbaka i riket ... I annat fali ären I icke
ärlige svenske män! Och så visst, som I kännen
mig för att vara Bengt Björnsson, så månden I
det besinna, biskop Kettil, att vi gå icke ur fläck,
förr än vi hafva den saken klar oss emellan, att
kung Carl skall komma åter!
Biskopen tog sin band tillbaka från den frimodige
gubbens skuldra, och märkeligt nog lade
sig vreden och hettan i hans anlete, allt efter som
den gamle talade. Det ärliga, rättframma språket,
lugnet i ton och hållning, allt detta bidrog att
stämma biskopen till förmon för bergsmannen
sjelf, om icke för hans sak. Men deremot åstadkommos
alldeles motsatta känslor hos de öfrige
herrarne, hvilka, oaktadt de nu hade användt allmogen
såsom sitt verktyg och sett, hvad detta
verktyg dugde till, likväl icke kunde höja sig så
långt öfver herremannens vanliga synkrets, att de
ville tillerkänna allmogeviljan någon betydelse eller
något som helst värde. De förbittrades till och
med i sitt sinne öfver biskopen, som kunde tillåta
bergsmannen föra ett sådant språk.
Den häftige herr Krister Bengtsson sprang
fram för att tillrättavisa bergsmannen, men biskopen
hejdade honom. Han insåg bättre än de öfrige

nödvändigheten att hålla tillsammans med allmogen
och han grundade redan på, huru han skulle
finna ett medel att draga allmogen med sig, utan
att behöfva gifva något bestämdt löfte rörande den
lördrifne konungen.
Striden vid Harrakers kyrka hade vunnits
hufvudsakligen genom allmogens och herr Sten
Stures tapperhet, och biskopen visste mer än väl,
att äfven Sten Sture hyste samma åsigter som allmogen.
Det var derför som han nu sökt begagna
sig af dennes frånvaro att vinna sitt mål. Oaktadt
den häftighet, hvarmed han först åhörde gubbens
tal och bemötte det, betraktade han likväl i sitt
innersta alltsammans som ett misslyckadt försök,
men ett försök som borde och måste förnyas, och
detta jemte det intryck, som den silfverhårige
gubben gjorde på hans öppna sinne, bidrog att
stilla stormen i hans inre och afkyla det heta
blodet. Medan biskopen sålunda försänkt i tankar
gick tillbaka till sin plats vid bordet och medan
bönderna halfhögt samtalade med hvarandra, kom
en småsven hastigt framspringande till den förre
och sade: — Herr Nils Sture har kommit hit till klostret
med en döende riddare!
Biskopen studsade, som om plötsligt en oöf-
verstiglig mur rest sig upp framför honom och
hindrat honom att komma längre.
— Nils Sture! — utropade han och tycktes
vilja genomborra svennen med sina stora ögon.
De öfrige herrarne bleknade och deras pannor
drogo sig hotande tillsammans. Herr Ivar Gren,
som först fann sig, skyndade fram till biskopen
och rådde, att man skulle sluta sammankomsten
och afskeda bönderna samt för all säkerhets skuld
stänga dörrarne, så att icke herr Nils måtte komma
in och i grund förstöra allt.
Men liksom bergsmannens lugna öppenhet

nyss bidragit att stilla vågorna i biskop Kettils
själ, så återförde honom nu riddarens hviskning
och listiga råd till sig sjelf. Han handlade väl
med öfverläggning biskop Kettil, men i sådana
ögonblick, då beslutet till följd af oförutsedda fali
måste fattas genast, följde han sitt hjerta, och
detta hjerta var en riddares.
— Säg herr Nils — sade han till småsvennen
— att vi äro församlade här och längta att välkomna
honom ibland oss!
Småsvennen gick. Det blef tyst i salen. Biskopen
stod med händerna på ryggen och såg upp
mot ett gammalt krucifix af trä, som hängde på
väggen; riddarne, som stodo till venster om honom,
bildade åter en rad af mörkt hot, liksom när ett
åskmoln hänger Öfver bergväggen, medan ännu
solen lyser nere i dalen. Och sol låg i de blickar,
hvarmed bönderna sågo äu på biskopen, än
ned mot dörren.
Då hördes steg utanför salen, dörren slogs
upp, och småsvennen anmälte herr Nils Sture.
Ett tungt, ja ett dystert allvar hvilade på
Nils Stures panna, när han inträdde och såg sig
omkring i salen. Det lugna, tankfulla ögat hvilade
anklagande på biskopen, och åsynen af de
redlige bondemännen tycktes der blott flyktigt
tända en gnista af tillfredsställelse och glädje.
Allt hvad som rörde hans enskildta lidande och
som nu, vid åsynen af biskopen och de omgifvande
herrarne — desamme, hvilka omgåfvo honom i
Linköpings domkyrka — och vid minnet af hvad
som förhandlades vid deras sista möte, framstod i
ett klarare ljus, — allt detta tvang han dock tillbaka
i sin själ, för stolt att klaga eller att genom
en annan vilja mottaga en upprättelse, som han
borde och skulle utkräfva sjelf. Endast det, som
rörde riket, löftet, som de gåfvo hvarandra, han
och biskop Kettil, när denne drog ut att med

svärdet skaffa Sverige rätt, — endast detta var
nu föremålet för hans tankar.
Biskop Kettil kom emot honom och räckte
honom handen, och det tycktes nästan, som om
åsynen af riddaren försatt hans själ i en sådan
rörelse, att han hade en viss svårighet att beherr-
ska sig. Sten Sture hade uppfylt sitt löfte och
talat med honom om den himmelsskriande vålds-
gerning, som hans frände tillåtit sig, och visat
honom, att skuggan deraf måste till en del falla
äfven öfver honom sjelf. Det trofasta, redliga sinnet
kunde ej sätta tro till något sådant och tog
sin frände ifrigt i försvar. Men likväl hade han
villfarit herr Stens och bergsmännens begäran
och låtit den förre med en afdelning svenner rida
till Ekolsund. När han nu såg herr Nils framför
sig, kunde han ej längre hålla fast vid sin tro på
frändens ridderlighet. Detta födde smärta i hans
själ, och vid sidan af denna tonade djupt och
starkt det ädla sinnets behof att erbjuda upprättelse
och vinna försoning. Men den ridderlige
mannen fann tillika, att den upprättelse, som här
kräfdes, icke kunde lemnas af honom sjelf, och ett
öppet uttaladt deltagande skulle blott rifva i såret, då
han icke förmådde, eftersom här intet kunde bevisas,
slå ned med lagens straffande hammare på
brottslingen. Allt detta sammanlagdt åter gjorde biskop
Kettil mera mottaglig för det som Nils Sture
kunde hafva att säga, än som under andra förhållanden
hade varit fallet.
— I hafven kallat mig, biskop Kettil — började
denne — det skolen I hafva redelig tack för,
ty det visar mig, att I ären en redbar man, och
derför har jag ock infunnit mig. I hafven utfört
verket ensam och det nalkas nu sin fullbordan ...!
Hvad är nu eder mening om den sak, hvarom vi
sist talades vid i Linköpings domkyrka?

G86 NILS BOSSON STUKE.
— Min mening är densamma, som då! —
genmälte biskopen med värdighet.
— Så hafven I då icke glömt edert löfte? —
frågade Nils.
— Nej! . . . Och just nu öfverlägga vi om,
huruvida konungakronan eller erkebiskopsstafven
väger mera i Sveriges land! I veten det väl och
minnens mina ord, att jag svor min ed för den
senare. Det är ock min mening, att hvad vi nu
först hafva att göra, det är att skaffa oss erke-
biskop Jöns åter till sin erkebiskopsstol.
— Det är eder och de öfrige gode herrarnes
mening — återtog Nils — jag vet det, men så
visst veten I ock, att en annan mening finnes, den
nämligen, att konung Carl måste först återkallas,
och den meningen uttalas af hela Sveriges allmoge.
Nu spörjer jag eder till, biskop Kettil, om I verkligen
kunnen tänka den tanken, att konungakronan
skallj hänga som en tom prydnad i Sveriges
land, utan att bäras af ett hufvud, som kan tänka
och tala och drifva hennes kraf igenom. Hysen
I en slik tanke, så månden I verka för erkebisko-
pens befrielse, — i annat fall måsten I återkalla
konung Carl! Hvad slutligen den saken beträffar,
hvem som först skall smaka frukten af eder och
allmogens tapperhet, om det skall blifva konung
Carl eller erkebiskopen, — derom tänker jag knappast
några ord behöfva spillas, ty derutinnan gäller
väl dock hela riket mera, än Upsala erkebiskopsstol.
En mängd allmoge och köpstadsmän hade
samlats utanför klostret, så fort underrättelsen
spred sig, att Nils Sture kommit, och medan han
talade hade en och annan skaffat sig inträde i
salen, tills slutligen dörren lemnades öppen och
hela denna del af rummet började fyllas af åhörare.
Men alla följde med den största uppmärksamhet
riddarens tal, och när han slutat, gick ett
bifallssorl genom salen.

Biskopen tycktes dock ännu tveka, men Nils fortfor:
— I Sveriges namn och i namn af denna allmoge, som
haft gods och lif och hlod osparda för Sveriges räddning,
besvär jag eder, biskop Kettil, räcka oss handen till ett
fast förbund, att vi nu med allvar skola sätta kronan på
vår verklige konungs hufvud, att vi först af allt sända
bud till konung Carl och bedja honom återkomma till riket.
Nu blef tystnaden i rummet nästan hemsk. Det berodde
ock pä biskopens svar, huruvida den makt, som
hittills hållit tillsamman, nu skulle skiljas åt och i oöf-
verskådliga strider samka nöd och elände öfver fosterjorden,
utan att någon kunde säga, om dennas sak till slut
skulle vinna seger eller icke. Men biskopen sade:
— Jag vill icke skilja mig från Sveriges allmoge!
Och han och Nils Sture räckte hvarandra handen, och
ett stormande bifallsrop fylde salen och spred sig, rullande
likt en åska genom klostergången ut till det fria,
der det upprepades af tusenden.
Biskopen upplöste församlingen och lemnade med Nils
Sture klostersalen, der det mörka molnet, som bildades
af herrarne, stod q v ar, om möjligt mörkare än förut.
Men vid dörren var trängseln stor, och en mängd
bergsmän, som kände Nils, sedan hans vistande i Dalarne,
ville trycka hans hand och tacka honom och försäkra honom
om, att deras tro till honom trotsade döden. Der-
under slog en kraftig hand Nils på axeln, och när han
vände sig om, såg han den långe krämarsvennen, som väckt
hans uppmärksamhet i Linköping och i Krokeks kloster,
stå der och med hänryckt blick och min se honom an.
— Mottag äfven ett tack af mig, ädle riddare, för
livad I nu hafven talat — sade han. — Kanske mötas Yi
en gång i striden under Sveriges konungakrona!
Nils höll fast krämarens hand och ville spörja honom
till, hvem han var. Men han ryckte sin hand lös och försvann
i hopen. ____________
Konungakrona eller — erkebiskopsstaf! — Derom
gälde frågan, och Sveriges allmoge stred för den förra, de
mäktige herrarne för den senare, medan konungarne, sa
väl konung Carl som konung Christian, sutto på andra
sidan hafvet och kastade spanande och längtansfulla blickar
till den strålande klenod, som de förlorat.
Hon var dock denna konungakrona lik balladernas
trollsmycken, — hon retade mannens ärelystnad, men vunnen
skänkte hon icke de drömda fröjdernas lycka, utan
idel oro för ro, idel ofrid för frid. Hon glänste så skönt
i fjärran, men var hon väl lyftad på hufvudet, så försvann
glansen och endast hennes tyngd yar förnimbar. Och med-

let, hvarigenom trolldomen kunde besvärjas ocb kronan
blifva hvad bon borde vara, ett tecken på verklig makt
och höghet, — detta medel funno icke konungarne eller
förstodo icke att finna. De förlorade liksom sitt fotfäste
och glömde, der de sväfvade såsom moln öfver alla andra,
att de dock likt dessa hade hemma på jorden, och
att äfven för dem gälde mensklighetens allmänna lag, lagen
om inbördes kärlek. De skulle gå i spetsen för sitt
folk, lag styrka och frid hålla, — det skulle råda den innerligaste
förening mellan dem och folket, — men de
stego så högt öfver detsamma, att de inre förenande trå-
darne brusto, och så kommo de att stå liksom gent emot
folket, — i fiendskap i stället för i kärlek. Så sväfvade
de bort för vinden, liksom den gulnade kronan från det
träd, hvars prydnad hon ej mera var.
I sjelfva verket var konungakronan nu mera blott och
bart ett tomt namn. Carl blef åter konung, — men hvil-
ken skilnad mellan nu och den tid, då han sjelf midt ur
lederna af sitt folk med kraftig hand arbetade sig upp
till denna höghet! En annan makt vann n.u denna krona
och gaf henne som en skänk åt honom. Sveriges folk
var gifvaren, och Sveriges sjelfständighet och frihet var
folkets mål.
Men erkebiskopsstafven? — Han höjdes för en tid i
glans och makt ötver Sveriges land, men hans tid var
blott en kort öfvergång till en annan, som visar oss vårt
fädernesland styrdt med lycka och ära af män, hvilka icke
voro konungar eller, såsom Geijer säger, af „konungar
utan konunganamn'4. Det är deras makt, som arbetar sig
fram under och undan erkebiskopsstafven, och i deras fot-
epår blixtrar ljus emot oss på den dunkla grunden af ändlösa
strider. Der ligger det första tecknet till bättre tider,
en hoppets stjerna som blänker igenom stormarna
och natten. De väldige herrar med skri och med dån
slå riken och byar omkull; —
tyst bygger dem bonden och hans son,
som så uti blodbestänkt mull.
SLUT PÅ ANDRA DELEN,

Inches I I
I
-J- - - - - L i*1 ' 1 ''I 1
'• i i|l ' i; I i ) i*l i i i I i i .?! i i . I ,1 ,»l i i , I , i ,»[ , i , I , l ,H, i.l.i
u '• '• !’ '• 1--------1------T ' ' I' ' ' f ' ' f ' ' 1 1 1 ‘i 1
'*
19 110 111 112
Color Control Patches I ' ' I' 1 ' l' '
113 114 115 116 118
I» I” I» I» 117 I.V i» 119 I»
© The Tiffen Company, 2007 1 I
|
