— 63 —
snart, tyst som en fisk, försvann i natten åt den sida af
stranden, pä hvilken fästningen Brielle var belägen.
Solen hade just gått upp och kastade sina bländande
strålar öfver det af dammar, kanaler och väderkvarnar uppfyllda
landskapet. Roddarna i båtarna förut erhöllo nu befallning
att ej ro hårdare än att skonerten, som dref med strömmen,
icke vände sig på sidan. Styrbords vakt var på däck.
och Lars rökte sin pipa vid hackbrädet, då utkiken anmälde,
att snipan syntes i brådskande fart närma sig på babords
låring. Snart var den långs sidan, och under det folket
buro om bord två fängslade män samt förde dem ned på trossbottnen,
försvann Gathe i kajutan.
En timme härefter passerade “Hebe“ tätt förbi fästningen
Brielle med svenska flaggan vajande under gaffeln och befann
sig kort därefter i Maasflodens breda mynning.
Här låg det blå hafvet i vintersolens glans utbredt för
den unge kaparen, som nyss återkommen på däck lät sina
blickar med en viss oro sväfva öfver detsamma. Då ingen
örlogsman syntes i närheten och vinden friskade, sågs ett för-
nöjdt leende sprida sig öfver hans ansikte; och efter att en
stund samtalat med Otto Gadd, begaf han sig ned på trossbotten.
Här lågo de två fångarna med kaflar i mun och väl
bundna till händer och fötter. Utan att bevärdiga dem med
en blick befallde Lars Gathe sin löjtnant Flarman att göra i
ordning två hissblock med snaror, ett på hvardera ändan af
lockrån, samt sedan låta andre styrman föra in “rymmarna“
i kajutan där, — som han tilläde — man skulle göra processen
kort med dem.
En stund härefter satt Lars Gathe framför bordet i sin
kajuta med löjtnanten på ena sidan och på den andra en ung
fribytare, som i hast förvandlats till skrifvare. Alla tre
skrattade rätt muntert men blefvo i hast helt allvarsamma
och högtidliga, då Otto öppnade dörren och anmälde, att
“rymmarna“ voro där.
— Släpp in de förb... bofvarna! — röt Lars Gathe.
Knappt hade de båda främlingarna, som nu voro befriade
från sina band, inträdt i kajutan, förrän Lars Gathe, med väl
spelad förvåning, sprang upp från det högtidligt ordnade dombordet,
utropande :
— Hvad i.... vill detta säga ? Ni här, löjtnant van
Henselen — och tillfångatagen af mitt folk? Vid St. Georg,

— 64 —
som engelsmännen säga! Jag skall låta hänga hvarenda en,
som varit med om detta streck!
Innan den tilltalade holländaren hann yttra sig, ropade
Gathe med hög röst:
— Styrman Gadd!
Den kallade infann sig genast.
— Hvem f-n har bedt er ta tillfånga en al mina bästa
vänner och föra hit om bord i stället för mina båda förrymde
båtsmän? Svara genast, karl! Hängas skall du i alla lall.
— Herre Gud, kapten! — svarade Otto Gadd med den
enfaldigaste min i världen; — I ha’n ju själf befallt mig att i
natt ro i land och taga fast de båda förrymde karlarna, som
I trodde skulle gå öfver färjan till södra stranden.
— Ack, ditt nöt! — röt Gathe. — Löjtnant Flarman!
Sätt den där drummeln i järn och hissa upp honom under
rånocken klockan tolf samt låt alla de karlar, han hade med
sig i båten, få femti dagg hvar vid samma tid.
Under det Flarman fattade den, som det tycktes, högst
förtviflade Gadd i kragen och förde honom ut med tillhjälp
af skrifvaren, vände Lars Gathe sig med det förbindligaste
leende till den holländske löjtnanten, fattade hans hand och
bjöd honom sitta ned i soffan, ställde en stol åt hans följeslagare
samt befallde kajutvakten framsätta vin och pipor.
_ Och nu, min bäste löjtnant van Henselen: Förklara
mig hur det hänger ihop, samt hvem ert sällskap är. Jagar
förtviflad öfver hvad som händt, men ni förstår säkert,
att här är ett misstag begånget.
— Jag är inte så fullkomligt öfvertygad om det, —
svarade löjtnanten. — Emellertid är detta konstapel Haines;
och jag hoppas, att ni godhetsfullt vänder om och seglar oss
in till Brielle. Ni skulle då kunna omtala för kommendanten
därstädes edra karlars misstag, som ni behagar kalla det, och
hela äfventyret vore ju då klart.
— Omöjligt, min bäste löjtnant! Alldeles ogörligt; jag
har gjort upp en frakt, som skall ilastas på bestämd dag, och
kan ej uppehålla mig en minut längre här på kusten. Det
enda jag kan göra, och det af ren vänskap för er, vore att
gå så nära Scheveningen, som jag kan, samt låta landsätta er
där. Och nu skål, mina herrar, välkomna om bord pa Hebe!
Emellertid, — forsatte Gathe listigt sedan herrarna tömt sina
glas, — kan jag gärna för er omtala, att jag ämnar mig till
er fästning Harlingen för att å min regerings vägnar hämta

— 65 -
åtskilligt med förnödenheter, så att, om ni skulle vilja medfölja
dit, mån I gärna vara mina gäster.
Löjtnant van Henselen och konstapeln kunde ej underlåta
att vid denna nyhet växla ett förnöjdt ögonkast, aildeles som
om de till hvarandra velat säga: “Så ha’ vi dig fast där i
alla fall, min gosse lilla!“ Gathe hade väl förstått deras blickar
men låtsade ej något därom.
Då nu den artige holländaren bad att bli landsatt i Scheve-
ningen, tillkallade Lars Gathe sin löjtnant och bad honom
göra i ordning en båt; efter att hafva tömt några glas till
afsked begåfvo sig så väl värden som hans gäster upp på däck.
Snart var båten bemannad och de båda holländarna skulle
just stiga ned i densamma, då Lars Gathe fattade van
Henselens hand och sade:
— Ni måste lofva mig på ert hedersord, herr löjtnant,
att ej uppehålla mitt folk det ringaste, då de satt er i land,
ty jag har ingen tid öfrig att vänta på dem.
— Ja! — utbrast van Henselen rodnande, med en sidoblick
på sin följeslagare. — Det är helt naturligt! Hm! Helt
naturligt, herr kapten! Och nu: au revoir!
Konstapel Haines tog likaledes vänligt afsked, och snart
voro de båda militärerna pä väg mot land. Då båten var
nära stranden, dånade ett kanonskott från skonerten, och holländarna
kunde se, huru en människofigur dinglade under
styrbords nock å fockrån.
Vid Lars Gathes sida stod just då den glade Otto Gadd
och betraktade med löje den uppstoppade docka, hvilken skulle
föreställa honom själf, och som nu, för att vilseleda holländarna,
med mycken noggrannhet upphissades under nocken. Efter
en stunds förlopp nedtogs dockan och bars af folket under
skratt rundt omkring däcket, till dess den slutligen afkläddes
sin lånta dräkt. En timme härefter var båten återkommen, och
ur fyllda bägare drucko fribytarna de lurade holländarnas skål.
Konungens kapare. 5

-ee- li.
Smärt och smidig såsom hinden
Och, som denna, stolt i gången
Flyger skonerten for vinden;
Och ifrån den smäckra stången
Vecklas blågul vimpel ut.
Raskt det svarta skrofvet plöjer
Våg, och skum kring hegen stänker,
Hvarje mast sig smidigt böjer,
Hvita segelduken blänker —
Skutan för hvar enda klut.
— Nio knop, kapten! — ropade Otto Gadd, där han helt
förnöjd halade in logglinan akterut ombord pä den dansande
■‘Hebe“; — det var f-n till skuta att löpa; med sädan här
bris kunna vi segla rundt omkring alla världens fregatter, det
är säkert. — Ah ja, Otto! — svarade Lars; ■— men kom ihåg, att
de ha’ så fördömdt långa armar, de där örlogsmännen, så att
vi, som äro små, få allt hålla oss på afstånd. Emellertid ha
vi nu pressat vår “Hebe“, så att vi veta hvad hon går för;
nu måste vi också skaffa henne någon last; fall därföre af,
Flarman, så äro vi snart i stråkvägen för de tjocka handelsmännen.
Detta samtal egde rum mellan Lars Gathe och hans båda
styrmän, omkring åtta dagar efter det han lämnat Maasflodens
mynning. Det var en vacker vårdag, solen sken, och de blå
böljorna gåfvo till känna, att “Hebe“ lämnat bankarna långt
bakom sig. Vid middagstiden varskoddes Gathe, att en seglare
syntes rätt förut. Kurs sattes på densamma, och på
aftonen, något före solnedgången, dånade det första prejskottet
från “Hebe“. Det främmande fartyget var en brigg och hissade
svensk flagga samt minskade genast segel.
— Nå så, f-n anfäkta en sådan otur! — mumlade Gathe-
— livad skall man nu göra?

— Låtom oss sätta kapareflaggan och — så i botten med
honom! — sade Flarman, hvilken stod så nära sin kapten,
att han hörde dennes ord.
— Nej, vid St. Georg, det kan jag dock icke, — sade
Lars begrundande. — Men, tag ni, löjtnant Flarman, åtta
eller tio man i båten och gå öfver till honom samt se efter
hvad det kan vara för en gynnare.
Då Flarman kom om bord på briggen, mötte honom
kaptenen samt inbjöd honom till kajutan. Löjtnanten steg ned
och bad kaptenen att få se hans papper; denne förklarade,
att han var hemma i Malmö och kom från London med
styckegods. Förargad kastade Flarman knappt en blick på papperen,
men tömde i stället några glas rom, som kaptenen hällt uti.
Då här ingenting tycktes vara att göra mer, skulle löjtnanten
just aflägsna sig, när ett besynnerligt ljud, ej olikt ett
kväft rop om hjälp, hördes från kaptenens hytt.
— Hvem är där inne? — frågade fribytaren.
— Hm, det är min kajutvakt, som ... som blifvit svag-
sint på resan, — svarade skepparen, synbart förlägen.
— Öppna dörren! — befallde Flarman.
Ehuru ovilligt, öppnade den tilltalade dörren, och löjtnanten
inträdde i skepparens hytt. I kojen låg en gosse
om tretton eller fjorton års ålder, hårdt bunden till händer
och fötter samt med en halsduk knuten kring munnen.
— Lös pojken, — sade Flarman.
— För all del, det går ej an! Ty han kan lätt kasta
sig i sjön och ...
— Lös den bundna! — upprepade löjtnanten, i det han
drog sitt bälterör från sidan och siktade på skepparen därmed.
Denne gaf Flarman en arg blick, men löste långsamt
upp knutarna kring den bundnes fötter och händer. Knappt
var fången fri, förr än han ref bort klädet från sin mun och
kastade sig till friby tårens fötter, ropande:
— Rädda mig, rädda mig! Ni är svensk, och denne
danske kapten ämnar taga lifvet af mig.
— Ar ni dansk? — frågade löjtnanten skepparen.
Denna teg och slog ned ögonen. Flarman framtog nu
en hvisselpipa och blåste däruti. Genast störtade tre fri-
bytare utför trappan.

— (58 —
— Bind den där karlen! — sade lian till två af dem. —
Och du, — sade lian till den tredje, — går genast om bord
samt ber kaptenen komma hit.
Flarman gick nu upp på däck och tog med sig den ännu
darrande gossen.
Strax härefter anlände Lars Gathe. Han började förhöra
gossen, hvars namn var Tolle Berndtsson. Denne berättade,
att han var från Bohuslän, son af en fiskare och hade
som kock medföljt en englandsfarare frän Marstrand. Denne
hade förlist på engelska kusten och endast gossen jämte en
man till blefvo räddade. Sedermera hade han tagit hyra på
den danska briggen, seglat till Spanien med den, och var nu
på återväg därifrån. Kaptenen hatade honom för att han var
svensk, och en rå skeppare som han var, hade han nästan
jämnt piskat och på annat sätt misshandlat gossen. När skonerten
kom med svensk flagg, hade kaptenen bundit Tolle och
läst in honom i kajutan. Tolle sade sig äfven veta, hvar
kaptenen hade sina danska skeppshandlingar förvarade, men
ville ej tala om det, ty “det vore ej rätt att förråda sin
kapten.“ — Vid St. Georg, som engelsmännen säga! — utbrast
Lars Gathe till gossen då han slutat. — Du är mig en förståndig
pojke, men nu skall du också genast säga, hvar den
där lymmeln har sina papper, ty jag har inte tid att vänta
längre. Tolle teg.
— Nå, fort eller kastar jag dig i sjön.
— Nej! — svarade gossen, i det han sänkte hufvudet
mot bröstet.
— Hvad f-n vill det säga? — röt Lars Gathe, till hälften
ond och till hälften blid. — Hvem har lärt dig det där,
din valp? — Far min sa’, att jag aldrig skall förråda den jag tjänar,
hvem denne så är.
Lars Gathe blickade en stund på den unge; härefter
hviskade han några ord i örat på Flarman. Denne vinkade
pä en af Gathes folk, och inom en minut sväfvade Tolle
Berndtsson öfver relingen, endast kvarhållen af två fribytares
starka armar.
— Nå, din krabba! — röt Lars Gathe. — Vill du nu
säga, hvar papperen äro? Säg genast, eller får du dricka
brorskål med torskarna.

69 —
Den unge gossen knäppte tillsamman sina händer, hans
ögon slöto sig, och de hårdt sammanpressade läpparna tycktes
tillkännagifva hans svar.
— Låt gå! — befallde kaparen, och Tolle försvann i den
gungande vågen.
Förut tillsagd af Lars Gathe att bärga den lille, var
Flarman och ett par matroser ögonblickligen i båten, och snart
låg Tolle välbehållen, om ock något våt, på botten af densamma.
— Tag fram dina dubbla skeppshandlingar, din fördömde
jute! — sade Lars Gathe, vändande sig till skepparen, hvilken
väl sett Tolles affärd men, hållen af två män, ej kunnat se
hans bärgning.
— Pojken har ljugit för er, herr kapten! — sade den
tillfrågade smilande, i det han försökte att buga sig. ■— Jag
svär... — Och jag svär vid St. Georg, — sade Gathe, — att
om du inte inom en minut visat hvar papperen äro, så spränger
jag din skalle.
— Bakom uret i kajutan, — stönade den hotade, darrande
i alla lemmar.
— Det är godt, — sade Gathe, satte sin pistol i bältet
samt befallde Flarman att sända skepparen och halfva briggens
besättning om bord på “Hebe“.
Då vinden bedarrat i solnedgången, lades de båda fartygen
långsides, och “Hebe“ intog så småningom den dyrbaraste
delen af briggens last. Under tiden hade Gathe sändt
bud på Tolle samt gått ned i briggens kajuta. Gossen infann
sig och stod snart genomvåt midt för kaparen.
— Nå, Tolle! — sade denne; — du får inte slippa med
det, utan om du inte säger hvar handlingarna finnas, så kommer
du att hängas. Förstår du?
— Ja, kapten!
— Nå.. .?
— Nej, herr kapten! Jag vill inte.
— Hm ... Gå till klockan och tag fram de papper, som
finnas där.
— Ja, ja! — svarade gossen med glädje samt tilläde
halfhögt: — Gud ske lof, han vet det ändå!
Tolle stack nu in en knif i en springa af beklädnaden på
det så kallade skottet, och strax vände sig klockan som en

— 70 -
lucka, och ett litet lönskåp syntes. Tolle tog här en bundt
papper och lade på bordet.
— Kan du läsa? — frågade kaparen, hvilken själf helt
obetydligt kunde stafva tryck — än mindre skrifstil.
— Ja kapten! — svarade Tolle.
Då han läst igenom papperen för Lars Gathe, tog denne
så väl dessa som honom om bord på “Hebe“, hvarest Tolle
tick på sig torra kläder och började uträtta en kajutvakts
sysslor. Lars Gathe lät, då “Hebe“ var lastad så mycket den
tålde vid, föra öfver allt folk om bord till sig jämte briggens
storbåt. Det danska fartyget borrades nu och skonerten satte
segel. Från aktern på “Hebe“ åsåg Lars Gathe, huru briggen
snart lade sig pä sidan och sjönk allt mer och mer. Plötsligen
reste den sig rätt upp, sänkte sin för mot djupet, lyfte
den upp igen, satte aktern under vattnet och sjönk för åskådarnas
blickar, i det en stor svallvåg för ett ögonblick visade den
plats, där fartyget för alltid försvunnit.
Med den östliga vinden länsade nu “Hebe“ för fulla segel
och redan aftonen därpå glänste den nordliga udden af Jutland
i aftonsolens glöd för de seglandes blickar. Här lade
Lars bi i närheten af Skagen och lät sätta i sjön den danska
båten samt kalla fångarna upp på däck. De fingo gå i land
efter en grundlig afbasning.
Vinden var på natten och dagen därpå tämligen laber.
hvilket gjorde att Lars Gathe med sin “Hebe“ först i skymningen
befann sig emellan “Nidingen“ och “Malön“ vid inloppet
till Strömsfjorden.
Här kallade Lars sitt folk akterut och höll till dem ett
tal, i hvilket han manade till tystlåtenhet, lofvande dem deras
andel i “Hebes“ last samt frågade, om de ville fortsätta ett
år i hans tjänst på samma villkor som förut.
Alla svarade jakande.
Härefter lät lian utdela rom och vin 1 ill folket samt tre
dukater till hvar och en af dem.
En timme härefter, då det var nästan stiltje, gick Lars
omkring och utvalde åtta af de trognaste och starkaste fri-
bytarna, samt befallde dem gå i giggen.
Flarman erhöll befälet om bord med befallning att ankra
tätt under repslagarebanans brygga. Lotsar funnos tillräckligt
om bord, ty flere Onsalabor voro med bland besättningen.

— 71 —
Tyst flög den snabba båten, framförd af de starka roddarna
öfver Strömsfjordens nästan lugna yta.
De med tyg lindade årorna gåfvo ej ett ljud från sig;
och endast den, som har sett en smugglaresnipa på västkusten
i full fart ila fram en mörk natt, kan göra sig föreställning-
om, huru ljudlöst och hastigt Lars Gathe fortsatte sin färd.
Endast en strimma af glittrande mareld utvisade den kosa
båten tog. In i Gottskärs hamn styrde Gathe och vid en
sakta hväsning af honom lades årorna in, och den lätta giggen
sköt ännu hundra alnar framåt till den höga, runda klippa,
som är belägen midt i bukten af denna hamn. Nedanför
denna, vid därvarande lilla stenbrygga lade Gathe till. Han
framtog nu en blindlykta och några andra saker ur båtens
akter, hviskade sakta till sitt folk: “tysta som fiskar!“ hvar-
efter han gaf tecken åt Anders samt Olle Norrman att följa
sig uppför den i bergspringan af stenflisor lagda trappan.
Den sistnämnde af karlarna var en stark jätte från trakten
af Bergen, hvilken där dömts till döden, lyckats undkomma
och af Lars Gathe blifvit gjord till högbåtsman på “Hebe“.
Olle var Lars tillgifven ty lian hade af Lars Gathe räddats,
då denne tog “Hebe“ i Medelhafvet.
Uppkommen på vägen stannade kaparen och underhöll
hviskande i omkring fem minuters tid ett lifligt samtal med
sina män; slutligen tycktes desse hafva förstått honom och
följde tyst i hans spår. Lars Gathe närmade sig nu skepparen
Jöns Pehrssons hus, hvarest han stannade vid fönstret och
knackade därpå tre hårda och strax därpå två saktare slag.
Efter några sekunders tystnad hördes samma tecken gifvas
inifrån rummet. Dörren till huset öppnades, och Jöns Pehrsson
kom ut samt stängde densamma efter sig.
— Det var f-n till mörker! Hvar är ni? — sade skepparen,
då han lämnat förstugubron.
En sakta hvissling förmådde Jöns att närma sig ladugården,
där han stötte på Lars.
— Hvad är detta för tillställning ? Godset skulle ju inte
föras i land förr än i nästa vecka. Tullsnokarna ha’ fått
väderkorn .. •
Längre kom ej Jöns i sina smuggleriutgjutelser, förr än
en hand klämde igen hans strupe och han kastades framstupa
på marken. Ögonblicket därpå var han bunden och en duk
instoppad i hans mun. Det föreföll honom, som om en jätte
tagit honom likt ett litet barn, burit honom in i hans egen

— 72 —
ladugård och uppför en stege samt slutligen nedsatt honom
på höskullen. Plötsligen kände han sig fattad i båda axlarna
och ett bländande ljussken strömmade mot honom. En man
stod framför honom, hållande en lykta.
Det var en tafia i Rembrandts stil. Skenet från det lilla
runda hålet i blindlyktan bildade en ljuskrets omkring den
fängslades hufvud, ej olik helgonglorian på de gamle målarnes
tafior. Den jättelike Olles och hans följeslagares mörka,
hotande anleten framstodo spöklika. Af den bakom lyktan
stående kaparens drag, urskildes nästan endast den skarpa
och stränga blick, hvarmed han betraktade sitt offer.
— God afton Jöns Pehrsson, kapten på “Törnrosen“! —
hälsade mannen med lyktan.
Om åskan slagit ned framför Jöns, hade han ej blifvit
så förlamad som vid ljudet af denna röst; hans knän darrade,
hela hans kropp skälfde, och hade ej de båda karlarna hållit
honom uppe, så hade han segnat ner.
— Tag duken ur munnen på honom! — befallde Lars;
— men skjut honom en kula genom pannan det första han
talar ett ord!
Gathe fortsatte, sedan denna befallning blifvit utförd:
— Och nu, min käre Jöns Pehrsson, frågar jag dig, om
du vet, huru förrädare straffas, och om du är beredd på detta
straff. Du kan vara öfvertygad, att jag skulle ha’ sökt dig,
om det ock varit i själfvaste helvetet, för att få löna dig för
din vackra handling mot mig och mitt folk. Bered dig nu
på att dö, ty om fem minuter är du hängd.
Med dessa ord nedsatte Gathe sin lykta och framtog ett
tåg, på hvilket han i hast slog en ögla. Härefter lämnade
han tåget åt Olle och snart låg det som en rännsnara om
Jöns Pehrssons hals.
— Nåd! — stönade den olycklige. — Jag är oskyldig;
surrningen gick loss af sig själf; jag svär...
— Se dig till höger! — sade Lars Gathe.
Knappt hade Jöns igenkänt Anders, förrän han ryggade
tillbaka. Vid en vink af kaptenen stoppade Olle duken i den
fängslades mun.
— Du skall nu bli hängd, till straff för ditt förräderi,
och vi skola sedan lösa dina band, så att de som finna dig
tro, att du själf tagit lifvet af dig — utaf samvetskval eller
rädsla. Kasta tåget öfver bjälken där och hiss opp, boys 1

-
* 2 *> »Nåd!» stönade den olycklige,

i
.siäBiiä '■■■■ 1

— 73 -
Så där ja ... Gör fast ! — tilläde Gathe, då skepparens kropp
befanns hängande ett par fot från golfvet.
Just i detsamma som Lars uttalat sista ordet, hördes
några röster utanför ladugårdens gafvel. I ögonblicket gömde
Lars Gathe sin lykta samt försvann utför stegen och var snart
med sina män i den väntande båten. De rodde nu ut mot
“Hebe“ och gingo om bord, hvarefter Lars befallde Olle och
Anders att komma ned i kajutan. Då de voro ensamme, sade
Lars Gathe:
— Så där straffas en förrädare; glömmen det ej! Där
ha’n I fem dukater hvar, och där, Anders, äro dessutom de
fem specier som jag lofvade gifva dig den dag jag hängde
förrädaren. Farväl och kommen ihåg: tystnad!
Ingalunda skulle det behagat Lars Gathe, om han kunnat
se det uppträde,, som ägde rum strax efter hans och hans
fribytares försvinnande från skådeplatsen för hans sista dåd.
Fribytarna voro ej försvunna ur ladugården, förrän en
lätt stege restes mot gafveln, och in på höskullen skyndade
två män, hvaraf den ena var försedd med en lykta.
— Vet du, Johansson, — sade denne sakta, — jag är
säker på, att jag hörde Jöns Pehrssons röst, och att jag såg
en af dem bära en stor bal eller något dylikt. Förmodligen
ha’ de lagt varorna i höet eller också hålla de på där nere
med att undan... Men, du barmhärtige himmel! Hvad är
detta? Hit med sabeln! Håll lyktan!
Den talande rusade fram till den hängde skepparen, och
med den huggare, som han ryckte från sin följeslagare, högg
han raskt af tåget, som uppehöll den hängde. Denne hade
knappt fallit ned i höet, innan snaran var aftagen, och den
som skurit ned honom lyste i hans ansikte.
— Herre Gud, det är ju Jöns Pehrsson själf! — utropade
han.
— Hvad säger du, Broneus? — sporde Johansson.
— Skynda dig, Johansson, och spring efter litet vatten;
det finns där nere. Kanske han kommer till lif igen; jag
tycker, att hjärtat slår på honom och att han kippar efter
andan, — sade Broneus.
Snart var Johansson åter med vattnet och sade, under
det han badade den sanslöses hufvud:
— Aldrig kunde jag tro, att Jöns skulle taga sig för att
hänga sig heller.

— 74 —
— Hängt sig? Nej pass! Det liar lian allt låtit bli med
de här snörena om händer och fotter, — sade Broneus, i det
han befriade Jöns Pehrsson från band och munkafvel; — men
jag tror att han kommer sig; spring du in till honom och
väck drängen och hans mor, så att de komma hit.
Med tillhjälp af de båda tullvakterna som skurit ned
honom, var Jöns snart i säng och hade återfått sans och talförmåga.
Han bad då alla närvarande hålla tyst med händelsen
tills vidare och lämna honom ro till morgondagen, dä
han skulle förklara dem allt. Jöns Pehrsson behöfde ock ro;
ty utom på sin värkande och svullna hals, måste han äfven
tänka på, huru vådligt det för honom månde vara att ha en
så djärf och oförsonlig tiende som Lasse i Gatan.
12 .
Morgonsolen glädtigt tiammar,
Allt är lif vid strand.
Böljor små med hvita kammar
Plaska emot sand.
Trägen dräng på fältet plöjer
Vårsädstegen om.
Svalan sig i luften höjer
Glad, att hit hon kom.
Vårens vind, den friska, susar
Genom knoppfull lund.
Bäcken, lössläppt, muntert brusar
Uti morgonstund.
Där vid bryggan “Hebe“ lossar
Varorna i land
Tullkarl’n står bland gods oeh trossar,
Med siu bok i hand.

— 75 —
Lif och rörelse rådde vid Lars Gathes magasiner och
lastbrygga. Den ena balen och tunnan efter den andra upphissades
och, sedan den antecknats af vaktmästaren eller tullvakten
Broneus, infördes den af Gathes folk i hans sjöbodar.
En och annan låda fördes äfven på vagnar till Gatan. En
mängd grannar hade naturligtvis af nyfikenhet lockats ned till
bryggan. Lars Gathe kom nu nedifrån tullkammaren, hvarest han
anmält sig, och hade i sitt sällskap tullförvaltaren Hök. Snart
var Gathe omringad af grannarna och bjöd dem om bord på
skonerten. Här bief nu en dundrande frukost, och det dröjde
ej länge, förr än Lars Gathe inhämtat alla händelser och allt
