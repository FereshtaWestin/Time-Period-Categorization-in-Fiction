glad och förfogade sig till det honom anvista rummet.
Grefvinnan Ekeblad skyndade, sa tort sig göra lät,
att åtlyda kallelsen och då hon inkommit till den sjuka,
anhöll denna, att alla, äfven hennes man, skulle lemna
rummet. Hon berättade då hurusom en person, den hon ej
vågade nämna, anmodat henne om att skada baron
Sinclairs porträtt, måladt at Gillbergs elev, den unge
Wertmuller. Det var — sade hon — en person, som
fann sin fördel vid, att förhållandet mellan Anna och
Sinclair måtte blifva brutet. Grefvinnan von K . .
alltid lättsinnig och tanklös, såsom hon nu sjelf erkände
sig hafva varit, samt kanske äfven litet alundsjuk pa
Anna, för hennes ståtliga eröfring, lät utan svårighet
öfvertala sig att leda intrigen. Hon hade knappt fatt
medaljongen i sina händer, förrän hon visat den at
Anna och — giftet hade gjort verkan.
»Emellertid,» tilläde hon, »försäkrar jag er, fru
grefvinna — och man ljuger icke gerna, da man star
med ena foten i grafven — att Sinclair aldrig visat
mig den ringaste ömhet, ehuru jag icke vill neka, det
jag ju gjort allt, för att fästa hans uppmärksamhet,
icke egentligen af kärlek, utan af harm ... af förtrytelse
öfver att han allena stod sa kall, der alla andra
lågade och tillbådo. — Att han är sin Anna trogen,
derom må ni vara fullt försäkrad genom mig, som icke
tyckte mig kunna dö lugn, förrän jag fick afbörda mig
denna stora synd mot den goda, oskyldiga Anna.»
Grefvinnan Ekeblad tackade henne för denna bekännelse,
som skulle göra både Anna och Carl sa lyckliga;
och då den sjuka bad henne förlata den smärta
hon så tanklöst och hjertlöst förorsakat bade den stackars
Anna och hennes mor, lofvade denna sednare
henne, så väl å sin dotters, som a egna vägnar, en
fullkomlig förlåtelse.

Ännu en stund satt grefvinnan Ekeblad qvar vid
sängen hos den unga förvillade qvinnan, som nu tycktes
vara så ångerfull öfver att så litet liafva uppfyllt
sina pligter. Hon talade många vänliga ord till henne
och lofvade, att om himlen funne för godt att förlänga
hennes lefnad, skulle hon alltid i henne finna en moderlig
vän. Under tiden hade Carl Sinclair fått tillfälle att
någorlunda redigt förklara för grefve von K . . . orsaken
till sitt besynnerliga uppförande och de voro redan
på den bästa fot med hvarandra, då grefvinnan Ekeblad
kom ut från sjukrummet.
Hon och Sinclair åkte tillsammans från von K . . .s
bostad; men de togo en något längre tur, för att rätt
grundligt få språka med hvarandra. Grefvinnan lofvade,
naturligtvis, att för Anna framställa saken sådan
hon sjelf hade af den sjuka förnummit den; men hon
tog deremot af Sinclair det löftet, att han nu, om möjligt,
skulle, under en längre tid, afhålla sig från all
gemenskap med den Ekebladska familjen. Sjelf ville
grefvinnan hvarken emottaga eller besvara Carls bref,
förrän hon lyckats öfvertala sin man, att gifva henne
lof d ertill. Den stora olycka, hvarom han nämnt,
gjorde henne ännu så ängslig, fastän hon omöjligt förmådde
gifva den någon form. Men hon trodde dock,
att den bestod endast i den vrede, hvarmed grefve
Ekeblad ämnade förkrossa både maka och dotter, i fall
de längre envisades att trotsa honom.
Sinclair var svår att öfvertala. Brefvexlingen med
hans älskade fostermor hade hittills utgjort hans enda
tröst, jemte den, att få skrifva till Anna, fastän hon,
i så måtto lydig sin far, aldrig besvarat älskarens bref.
Hur skulle han väl nu kunna lefva, utan de der bref-
ven med helsningarna från hans lijertans kär?
Emellertid gick det för sig, en tid bortåt. Anna,
underbart upplifvad af modrens underrättelser, skyndade
att åter besöka hofvet och societén. Ingen kunde
förekomma, att hon ju der stundom skulle träffa sin
Carl. Grefvinnan, bestormad af de ungas böner, lät
slutligen öfvertala sig att afstå från sin fattade föresats
och snart var allting åter på den gamla foten.

XIII.
Nidingsdådet.
Vi återgå här till de händelser för nio år sedan, hvil-
kas beskrifning vi, under kapitlerna: Grannarna och
Olyckan både börjat och fortsatt.
Samma afton, då den lilla pastorskan så .oroligt
vankade fram och åter, mellan rummen och köket, för
att se hvad det led med drängarnas qvällsvard,o emedan
hon, i sin med hvarje ögonblick tilltagande angest
öfver den unge grefven, som farit ut på sjön, ville
sända dem ner till sjöstranden, för att med tända bloss
speja efter honom, och då, vid berättelsen om ett nödrop,
som skulle blifvit hördt från sjön, de mangrannt
rusade upp och ut i den nattsvarta qvällen — i samma
stund rullade, ungefär en fjerdedels mil från prestgår-
den, en resvagn med tvenne herrar uti, helt sakta fram
på den illa skötta och af regn uppblötta landsvägen,
hvilken här krökte sig omkring hörnet af den insjö, vid
hvars vestra strand Ulfåkers slott, byggdt under teodal-
tiden, låg och speglade sina stolta torn. De åkande
kunde ej annat, än färdas långsamt, dels i anseende
till vägens bristfällighet, dels till följd af mörkret, ännu
mera ökadt af de kolsvarta stormmolnen.
»Förbanna mig jag någonsin sett maken till Sep-
temberqväll,» yttrade den ene af de åkande, som var
jägmästar B . . . »Om icke hästarna hittade vägen,
icke hittade jag den; och det nästan förargar mig, att
jag lät din dräng åka hem med klockarn.»

v Mig förargar det deremot icke, » svarade reskamraten,
som var ingen annan, än pastor E . . . »Den der
drummeln till bonddräng, hade endast suttit och nickat
och kört omkull med oss, då deremot du, som är en
så gammal och öfvad körsven, väl icke kan göra dig
skyldig till en sådan bock.?:
»Tusan . . . vet hur det går med den saken,» genmälde
jägmästarn. »Jag tycker att du och icke jag
hade bordt köra.»
»Hvarför det?»
»Emedan det är dina hästar och ...»
»Jag kör både dåligt och ogerna,» föll pastorn
honom i talet. »Dessutom lydde ju vår öfverenskom-
melse så, att om jag gjorde dig till viljes och stannade
några timmar på Qvacksta, skulle du deremot,
följa mig hem i afton.»
»Ja, men jag kan icke inse hvarför du just skulle
skicka hem drängen,» sade jägmästarn surmulen.
»Jo, på det vi skulle få samtala förtroligt, bror,»
yttrade pastorn i sin mest inställsamma ton.
»Ah ja,» fräste jägmästarn, »just som den här sakramentska
hel vetesvägen med thy åtföljande afgrunds-
mörker just egnade sig till förtroliga meddelanden.»
»Hvarför icke, bror B . . .? Ljus eller mörker gör
ingenting till saken, endast man kan vara säker för
lyssnare och det kunna vi här. Kort och godt, bror,
för dig måtte det väl vara enahanda, om det är dag
eller natt, ty du är lika blind ändå, du.»
»Hvad hundra millioner skock . . . säger du? Ar
jag blind?» »Ja visst. Eljest såge du väl hur den fördömda
grefvevalpen, den jag, lör min del, skulle önska ända
till Blåkulla, allt mer och mer med hvarje dag förgapar
sig i din sköna dotter och hon i honom.»
»Hej så f. . i mig hon det gör. Jag känner min
Sophie bättre än så. Hon kan väl leka med en galen
pojke och göra honom galnare än han är . . . ty Sophie
är nog flicka till att förvrida klokare hjernor än den
der \ men att hon går och tror på en blifvande karl,
som, då han hunnit bli det, ej längre påminner sig att
hon existerar, dertill är hon alltför mycket sin fars
dotter.»

»Det är dock skada, att hon ej kan bli slottsfru
på det vackra och stora Ulfåker,» sade pastorn.
»Ja, hur skulle hon kunna bli det?» menade jägmästarn.
»Tro du mig, att om sex år, då Ernst blir
herre här •— och kanske långt förut — bevärdigar han
icke ens med en blick den fattiga jägmästardottren.»
»Det tror jag också. Ernst, ehuru förälskad han
nu också är, gör aldrig Sophie till sin grefvinna; men
det hindrar icke, att ju hans kurtis . . . det der slinket,
som jag kallar det, kan sätta en fläck på flickans rykte
och från henne utestänga ett eller annat fördelaktigt
parti.» Från jägmästarns läppar dundrade härvid en väldig
kötted, hvilken kamraten dock ej låtsade höra, utan
fortfor han, liksom hade han ej blifvit afbruten:
»Helt annat vore det, om kammarherrn vore egare
af godset, hvilket han ju odisputabelt vore, om hans
brorson ej längre fanns i lifvet — se då först kunde
man påstå, att Sophies lycka vore gjord. Ty nog såg
jag hur det stod till med onkelns hjerta — att det var
likå angripet, som brorsonens. Och jag har mina egna
tankar om den der beskickningen till Wien. Månne
han icke sökt den, för att undkomma föremålet för en
olycklig kärlek.»
»Du säger något,» yttrade jägmästarn. »Fan vet
hur dermed kunde sammanhänga. Så mycket är då
säkert, att — hade onkeln egt hvad hans nevö och
myndling eger, nog skulle jag drillat saken så, att. . .
Dock — hvad lönar väl att tala derom?»
»Kanske lönar det ändå,» svarade pastorn. »Funnes
icke Ernst, så ...»
Men här blef samtalet plötsligt afbrutet af klago-
toner och jemmerläten, som tycktes komma från sjöstranden.
De båda männen blefvo ytterst bestörta och om
det ej varit så förfärligt mörkt, skulle den ene hafva
sett hur den andre bleknade.
Ropen förnyades. — Den körande höll ovillkorligt
in tömmarna och i ett nu voro både han och pastorn
ur åkdonet, lemnande det vind för våg.
»Det är en drunknande,» sade jägmästarn och
skyndade åt det håll, hvarifrån ropen hördes.

„Eller någon, som man håller på att mörda, » inföll
pastor E . . . »Vet bror, jag tror det är bäst, att
yi ej gå dit. Vi kunde lätt råka med i slagsmålet och
dertill har jag ingen lust.»
»Kan så vara!» sade B... långsamt öfvervä-
gande den andliges föga menniskovänliga ord, och
han bl ef stående under några minuter, ej vetande hvad
han skulle göra, helst som ropen nu med ens hade
upphört. , ,
»Jag skulle dock gerna vilja veta livad det var,»
sade han efter en paus, i det han ur fickan upptog en
liten eldstålspung, med deruti liggande fnöske och flinta.
I ett nu hade han slagit eld och påtändt en liten vaxstapel,
som han äfven hade med sig.
»Se så,» sade han, »nu går jag att rekognoscera.»
Han gick, med den brinnande vaxstapeln, den han
dock måste med handen öfverskygga, på det den ej
måtte släckas af blåsten. .
Pastorn hade ej väl sett jägmästarn aflägsna sig,
förrän han fattade ett hastigt beslut, återvände till åkdonet,
band tömmarna omkring stammen al ett träd
och skyndade efter, i den rigtning dit ljusskenet ledde
honom. Under tiden hade jägmästarn bland en hop stickor
och spånor efter vedhuggning, påträffat en mycket ton-
sticka, den han påtände och begagnade som bloss.
Han, tillika med pastorn, som emedlertid upphunnit
honom, kom nu ner till stranden af sjön, hvars svallande
vågor med ett hemskt, entonigt ljud vräkte mot
stranden. Just i detsamma uppkastade en af dessa
strida, skummande vågor ett tungt, mörkt föremal, som,
då man lyste derpå och närmare betraktade det, befanns
vara en menniskokropp.
»Ett lik! ... ett lik!» hviskade de bada med en
hemsk rysning. »Det är någon, hvars farkost har kantrat
eller sjunkit derute på sjön.»
Men jägmästarn lutade sig allt närmare den liflöses
bleka ansigte och utropade plötsligen:
»Herre min Gud! det är ju grefven! Bror E . . .
det är grefve Ernst?»
»Hvad säger du?»
Äfven presten lutade sig ner och lyste pa den
skepp sbrutne.

— 145
»Ja, vid alla både ljusets och mörkrets makter!»
sade han, »är det ieke lian . . . han och ingen annan.
Skulle väl ödet så gå våra önskningar till mötes?»
n Våra önskningar!» upprepade jägmästarn med
tonvigt på ordet våra.
»Ja,» sade pastorn, »ty jag vet, att du innerligt
önskat honom långt bort, och äfven jag har ingenting
emot att...»
»Hvad skola vi göra med honom?» föll jägmästarn
sin vän i talet.
»Hvad annat,» svarade presten, »än skynda oss
hem och berätta, att vi funnit unga grefven drunknad,
uppkastad på stranden?»
»Mycket dumt,» genmälde von B . . . »Man skulle
då tilltala oss för det vi ej tagit liket med oss hem,
för det vi kunnat så känslolöst qvarlemna det i skogen.»
»Så låtom oss då taga honom med oss,» sade
pastorn. »Men, om han qvicknar vid under vägen? . . . Det
kan ju hända, att han icke är riktigt död. Mensklig-
heten fordrar visserligen, att vi göra allt för att återkalla
honom till lifvet, om möjligt är, fastän . . . nog
skulle jag önska, att...»
»Jag förstår,» sade presten med ett sataniskt leende.
»Hm! — det vore väl icke så konstigt, att med
ett enda litet handtag återgifva böljorna det rof de en
gång bemäktigat sig; men. . . det vill jag ändå icke
vara med om ... i fall, ser du, det ännu skulle vara
lif i honom.»
»Men, hvad skola vi göra, då?»
»Så fort ske kan skynda hem till mig, till prest-
gården och höra huru der låter. Ernst, antingen han
är verkligt död, eller blott skendöd, låta vi ligga här
qvar och låtsa alls icke om att vi påträffat honom,
så slippa vi, i alla hänseenden, ifrån allt ansvar och
tilltal.» »Ja, men för nitton granater, då står ju ändå allting
på samma ställe.»
»Icke om han är död,» sade pastorn; »ty då blir
kammarherrn grefve Malte hans arfvinge och ...»
»Ja, då, ja,» afbröt jägmästarn. »Men, om han
skulle komma sig. Om någon skulle finna honom här
10

146
och antingen föra honom till Ulfåker, eller hem till dig,
eller annorstädes, der man genom en ändamålsenlig
behandling lyckades återväcka honom, så . . .»
jiDet får icke ske,» afbröt pastorn, i sin ordning;
»jag tål honom icke ... jag har mina skäl att hata honom
och jag känner med mig, att, blir han en gång
min sockenpatron, så blir min hämd faslig: — ty hämnas
på honom måste jag . . . jag har svurit det.»
»Nå men då,» sade jägmästarn och pekade med
en diabolisk åtbörd först på den bleka, till utseendet
döda ynglingen vid deras fötter, sedan på den svällande
svarta sjön med dess hvita skumflingor, hvilka hoppade
som hvita lamm för den hvinande stormen.
»Nej,» sade presten, skakande på hufvudet. »Mord
begår jag icke. Jag säger med flit mord, ty det anar
mig att pojken icke är död. Dessutom vore det ju
ingen hämd, som han kunde ha ondt af, ty den är ju
lyckligast, som väl är borta från detta jordiska. Nej,
jag blir vid hvad jag redan sagt: vi resa hem och låtsa
om ingenting. Dör han då af hjelplöshet och vanvård
här i villande skogen, så hafva åtminstone icke vi
kommit våra händer vid honom.»
»Ja, men ...» sade jägmästarn, »om han icke dör.
Om någon snart kommer den här vägen och hör honom
klaga, sedan han möjligen hunnit hemta sig efter den
första kropps- och själsdomningen? Nej, här kunna
och böra vi dock icke lemna honom. Det är alldeles
för nära hemmet. . . blott en fjerdedels mil ungefär.
Finns här intet skjul, dit vi kunde bära honom?»
»Jag skall ha en hölada här i närheten,» svarade
presten. »Låna mig stickan, så får jag se. Riktigt,
ja! . . . Der, på den lilla ängen, står den. Den är full
af nyinbergadt hö. Vi kunna ju föra den liflösa kroppen
dit. Der kan ingen få rätt på honom.»
»Ja, men hur går det då med din hämd?» frågade
jägmästarn med ett grymt leende.
Och med ett ännu grymmare, ja, så styggt, att
det syntes vara lånadt af någon bland sjelfva afgrunds-
furstens tjensteandar, svarade presten:
»Skulle han vakna der i ladan, ensam i mörkret,
utan hjelp . . . genomvåt, genomfrusen . . . törstig och
hungrig, matt och sönderkrossad efter den förfärliga
kampen med vågorna, och ej finna någon enda mensk-

— 147
lig varelse, hvars undsättning han kunde påräkna, intet
menskligt öra, för hvilket han kunde klaga sin nöd —
då, då tror jag, att jag vore hämnad, åtminstone till
någon del.»
Och de båda elaka menniskorna verkställde sitt
grymma uppsåt. De buro den stackars gossen, om
hvilken de icke visste antingen han var lefvande eller
död, till den några stenkast från sjöstranden belägna
ladan, hvars lås lätt gick an att öppna med en hufvud-
nyckel, som pastorn ständigt bar på sig, och som öppnade
alla de lås, hvarmed dörrarna till hans uthus voro
försedda. Här lade de nu den liflöse ned på det mjuka höet,
låste väl igen, begåfvo sig tillbaka till åkdonet, satte
sig upp deruti och började åter fortsätta vägen till
prestgården, allt under det ifrigaste samspråk.
»Men,» sade jägmästarn, »icke går det an att du
har liket inläst i en lada, hvartill hela verlden vet, att
ingen annan än du sjelf har nyckeln. Man skall ju då
säga, att det är du, som har mördat grefven.»
»Ah, så slug är jag också,» genmälde presten. »I
morgon bittida beger jag mig dit, för att se, om han
möjligen har qvicknat vid. Hvad jag då företager med
honom är mig ännu icke rätt klart, men icke tror jag
det blir att taga honom hem till mig och vårda honom.»
»Det säger sig väl sjelft nej, att du det icke kan,n
svarade von B . . . »Yi ha gått för långt, nu, för att
ej fortsätta. Hvad blefve det väl af oss, om han tillfrisknade
och anklagade oss för att hafva lemnat honom
under en hel natt så der ensam och hjelplös? — Men,
jag säger ändå, om han i morgon bittida verkligen be-
finnes vara död, hur gör du då?»
»Då bryter jag låset från ladan och låter den stå
öppen,» svarade pastorn. »Hellre då mista om det ock
vore några lass hö, än komma i ledsamhet på annat
sätt. Och jag tänker, att den eller de, som ämna sig
till att stjäla hö af mig, väl låta förehafvandet hvila,
då de få se grefvens lik. Det blir då fråga om hvem
som brutit upp ladan och lagt dit den unge mannens
liflösa kropp? . . . Ja, hvem? . . . Nog skall jag på
predikstolen lysa efter den som gjort det, men att han
inställer sig, det betviflar jag.»

Och härvid lät presten höra ett skratt, så hest och
hemskt, att det plågade till och med hans föga känsliga
reskamrat. Förfärlig var den jemmer som nådde de båda
männens öron, då de körde upp på pastorsboställets
gård. Alla talade på en gång . . . alla trängde sig omkring
den hemkommande husbonden . . . alla skreko och
grufvade sig, i gröfre och finare jemmertoner.
»Men, livad är det då för ett rysligt väsende ni
håller här?» röt med förgrymmad röst och min herr
pastorn, som ställde sig alldeles okunnig.^ »Hvad har
händt? . . . Hvad är å färde? Tala en i sender; ty
icke blir jag slug på all den här babyloniska förbi-
stringen.» Ändtligen fick han då veta, att unge grefven, åtföljd
af betjentgossen Lundholm, hade, straxt på eftermiddagen,
farit ut med den lilla segelbåten och icke
återkommit. Om qvällen hade man, sedan det blifvit
helt mörkt, hört nödrop från sjön, och då man med
brinnande bloss skyndat ner till stranden, hade man
funnit båten med uppvänd köl flytande på de vildt
svallande vågorna. De båda ynglingarne voro ej till
finnandes och man tog för afgjordt att de sjunkit. . .
att de voro förgångna.
Ingenting kan förliknas med den skicklighet, hvarmed
pastor E . . . nu spelade rollen af bestört... af
förtviflad. Han sprang rundt omkring . . . han vred sina
händer . . . han klagade högt öfver den unge grefvens
olyckliga öde. Värst af allt, menade han, vore väl
det ansvar, hvari han stod, såsom den, hvilken haft
ynglingen om hand. Man skulle säga, att han ej haft
en riktigt faderlig vård om honom, att han lemnat
honom utan tillsyn att. . . — Ja, Gud vet allt hvad
han förespeglade sig sjelf för olägenheter af denna förfärliga
olycka.
Ingen af prestgårdens innevånare sof den natten.
Man var dertill alldeles för mycket både uppskrämd
och bedröfvad. Unge grefve von K . . . hade af alla
varit innerligt afhållen och man hade svårt att förlika
sig med tanken på hans lika plötsliga som sorgliga
försvinnande. Han, den lycklige gossen, som egde allt
hvad i lifvet skattas högst, ungdom, helsa, fägring,
rikedom och rang — han skulle finna en så tidig graf,

och kanske icke ens en graf; ty hvem vet väl om hans
lik någonsin skulle återfinnas?
r Besynnerligt,?? yttrade jägmästarn till pastorn då
de båda blefvo allena, ??besynnerligt, att han just skulle
komma att flyta upp på andra stranden, så långt härifrån!??
Och de talade länge och hemligt om hvad som
vore bäst att göra, i fall att Ernst skulle komma till
lifs igen; ty aldrig — det var naturligt — kunde han
få återkomma till prestgården, eller till Ulfåker. Första
frågan blefve ju då huru han från sjön blifvit förd till
pastorns väl stängda lada, i stället att af den som hittat
honom sanslös, blifva förd till prestgården, eller till
någon annan menniskoboning, der han kunnat finna
hjelp och vård.
Knappast började dagen gry, förrän pastorn och
jägmästarn vandrade till fots hort till ladan. De hade
smugit sig ut från gården, en i sender, den ene genom
trädgården, den andre öfver ladugårdsbacken, och sammanträffade
i en liten vret, derifrån de begåfvo sig på
en ginväg dit, der ladan var belägen.
Komna dit, gingo de helt sakta omkring och lyssnade,
oroligt nyfikna, om de skulle höra något ljud
derinne. Ja, det hördes verkligen att en menniska fanns
der, en olycklig menniska, som ömsom stönade och
jemrade sig, ömsom talade, högt, ehuru oredigt.
De sågo härvid med yttersta bestörtning på hvarandra.
Hur hade icke de båda bofvarna önskat, att
intet ljud måtte höras, att de måtte påträffa blott liket
efter deras blifvande godsherre. Hur lätt hade de ej då
kommit ifrån saken! . . . Ladan hade lenmats öppen
och när liket en gång, förr eller senare, påträffats —
hur hade det väl kommit dit?
??Nu äro goda råd dyra,?? yttrade pastor E . . .
??Hvad vi beslutat och öfverenskommit, i fall af hans
vederfående, måste nu skyndsamt utföras, medan vägarna
äro folktoma; ty börjar allmogen passera landsvägen
framåt, så blir det svårare att få bort honom.
Och bort för alltid, undanskaffas för alltid måste han.
Begges vår välfärd — kanske begges våra lif beror på
att saken blir fort och väl utförd.??

»Ja, » svarade jägmästarn betänksamt, ”jag kunde
väl drilla mig ifrån saken, men du, som har nyckeln
till ladan, »
»Inbilla dig icke,» genmälde presten, »att du, mer
än jag, undginge undersökning och ansvar. En hvar
vet, att vi åkte tillsammans, just den här vägen. Kort
och godt: vi äro nu alldeles tvungne att låta Ernst
passera för död och låta farbrodern ärfva hans stora
rikedomar. Få se, få se då, om icke den sköna So-
phie von B . . .»
»Fort till verket, då!» utbrast jägmästarn ifrigt.
»Lås upp dörren du och gå först in.»
»Nog skall jag öppna dörren, men icke vågar jag
först inträda. Det kunde kosta mig dyrt.»
»Nå, så går jag väl med. Jag kan nog försvara
dig, jag, i fall han yrar och är ursinnig, såsom man
väl kan sluta af hans tal och läten.»
De inträdde gemensamt och funno den stackars
Ernst, som om aftonen varit blott skendöd, nu lifslef-
vande, ehuru mycket, mycket sjuk. En förfärlig feber
plågade honom och han yrade så, att han betedde sig
alldeles vansinnigt.
Deras skräck för, att han skulle känna igen dem
och bryderiet hur de då skulle reda sig var nu med
ens försvunnet. »Här är ingen tid att förlora,» liviskade pastorn.
»Du bör hufvudstupa ge dig af ginvägen till Qvacksta
och för dina hemmavarande föregifva en resa, den du
genast, på tjenstens vägnar, måste företaga. Tag täckvagnen
och dina stora svarta hästar och kom hit der-
med, så fort du kan. Lägg i vagnen en gammal af-
lagd rock och en sluskig hatt, om du har någon och
kör i stickande fyr. När du kommer, så stannar du
deruppe vid landsvägen.»
»Och hvar träffar jag dig?”
»Der; den som först kommer, väntar på den andra.»
»Godt! Men mig tyckes det är farligt att vi hållas
vid stora landsvägen. Nej ; dit upp åt skogsvägen, åt
den nedrifna kolmilan kör jag; der skall ingen öfver-
raska oss.»
»Du kan ha rätt. Vi ha då närmare till ladan,
derifrån vi måste föra den sjuke, som säkert skall hålla
ett förfärligt väsen.

„Ja, men för sjutton tusan! . . . hvad skola mina
hemmavarande säga om att jag kör bort sjelf, helt ensam,
med toma täckvagnen, utan någon dräng, utan
ens en pojke, som öppnar grindarna? Det skulle väl
se förb. . . . besynnerligt ut.»
Pastorn funderade några ögonblick.
»Hör!» sade han ändtligen. »Kör direkte upp till
prestgården, och säg, hemma hos dig, att det är jag,
som skall åka i vagnen, hvilket är ingen osanning, ty
jag måste åka med dig de första tre milen. Jag skall
säga, att jag skyndar till kronofogden, för att anmäla
olyckshändelsen, hvilket jag också gör. Mellan Qvack-
