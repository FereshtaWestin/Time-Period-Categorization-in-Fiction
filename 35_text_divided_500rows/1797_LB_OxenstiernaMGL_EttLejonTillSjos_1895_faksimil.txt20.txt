Denne kom och sporde, hur jag befann mig. Jag
begärde åter på arabiska ett glas vatten.
»Ah!» sade läkaren. »Det där är arabiska. Talar ni
engelska?» Ater upprepade jag mina förra ord, men förtydligade
dem nu genom att smacka med läpparne. Läkaren gaf
mig ett glas citronsaft samt befalde Jack att lossa banden
om mina ben, hvarefter han gick ut och återkom med en
ung officer, som kunde några arabiska glosor.
»Bunden», sade han på detta språk, pekande på tågen.
»Ja», svarade jag; »lös mina band!»
Han gjorde tydligt för mig på mycket dålig arabiska,
som emellertid beledsagades af ganska tydliga åtbörder,
att jag skulle blifva lös, om jag lofvade att ej slås utan
vara lugn.
»Om jag inte blir öfverfallen», svarade jag.
Efter en stunds öfverläggning med doktorn löste den
unge officeren mina band, men ehuru jag erfor en särdeles
ljuf känsla, då banden voro lösta, kunde jag ej röra
en lem utan föll åter i dvala. Denna var dock af den
besynnerliga art att, ehuru jag ej förmådde hålla ögonen
öppna, hörde jag hvad som försiggick omkring mig. Bio-
Ett lejon till sjös. 17

258
det, som knappt cirkulerat i följd af de bård t åtdragna
tågen, började nu strömma genom mina ådror, men jag
tror nästan, att jag kolat af, om ej doktorn hällt ett glas
vin utför min torra strupe.
»Som jag säger er, löjtnant», sade doktorn, »och som
jag mången gång sagt er förut: dehär så kallade »präss-
gångarne» eller att skicka ut väpnadt folk för att öfver-
falla fredliga människor och röfva dem ombord på fartygen
för att göra dem till matroser i vår flotta, äro brott
mot all lag och folkrätt. Här ha vi nu en stackars ut-
länding, som inte förstår vårt språk och inte begriper det
ringaste af livad en sjöman bör kunna.»
»Ja, doktor», afbröt löjtnanten; »110g har ni rätt ur
moralens synpunkt, men jag försäkrar er, att denne unge
man skall om åtta dagar vara en af de bästa sjömän ombord.
Krafter har han mer än nog, och kommer han tillsammans
med de andra gossarne, så lära de honom på
mindre tid än så hvad han behöfver kunna. Skulle han
vara motsträfvig, så har ni ju sett, hvad den niosvansade
katten förmår.»
»Ja, jag vet allt det där, min käre Leonard; men nu
har jag fäst mig vid denne man, och så länge han är
under min vård, så... »
De båda lierrarne aflägsnade sig nu, så att jag ej
kunde höra mer. Emellertid började jag återkalla de sista
händelserna i mitt minne och kom ihåg, att jag före min
ankomst till det lilla värdshuset, där jag blifvit så lömskt
öfverfallen, sett en skeppsbåt liggande i en af de smala
vikar eller rättare remmor, som funnos i bärgsstranden.
Jag hade genast tyckt, att båten såg engelsk ut, men förkastat
denna tanke, då Marseille ju hade stark garnison,
och patruller ströfvade utmed stränderna.
Jag förstod nu, hvad som händt. Jag hade blifvit
prässad till matros och förd ombord af den engelska båten.
Återstod nu att se, hvart fartyget toge vägen . .. Om
till Gibraltar — ja, då skulle jag irog kunna bli fri, ifall
jag lyckades meddela mig med lord Hamilton.
Jag måste nu först ha reda på, hvad det var för ett
fartyg, jag befann mig på, livad det hette, hvart det skulle
gå, och livar vi nu voro. Men huru? Jag vände 111ig på

259
sidan för att börja något teckenspråk med Jack, då jag
på en gång spratt till. . . Jack vände sig om, men då jag
låg stilla, sade han blott: »doktorn», samt gick ut. Hastigt
förde jag handen till sidan och vardt hjärtligt glad. Jag
hade, då jag vände mig, känt att jag ej blifvit beröfvad
det skinnbälte, jag bar om lifvet, och i hvilket jag förvarade
en större summa pänningar äfvensom några diamanter
af högt värde. Pängar! Med dem kan man göra
mycket, tänkte jag.
Nu kom doktorn åter in och närmade sig min bädd.
»Talar ni franska?» frågade hau.
Jag mumlade endast:
»Allah il Allah!»
»Ah, ni är mohr. Då kan ni möjligen något spanska?»
sade han på detta språk.
»Jag förstår det täfnligen, men talar det mycket illa»,
svarade jag, i det jag något förvrängde orden.
»Kan ni vara god och säga mig, hvar jag är?» frågade
jag.
»Ni är ombord på engelska fregatten ’Melpomene’ om
åttio kanoner, på väg till kanalen; efter hvad jag hörde
sekonden säga, äro vi nu på höjden af Lissabon ...»
Jag föll tillbaka på bädden, grymt gäckad af att se
mitt hopp om flykt i Gibraltar blåsa bort som röken från
en tobakspipa; det låg mig också om hjärtat att låta doktorn
tro, det jag var mera medtagen af mitt sår, än jag
verkligen var. Detta lyckades mig, ty doktorn mumlade:
»Han är ännu för svag att ge mig några underrättelser
om sig själf, men all fara är öfver, och nu behöfves
blott stärkande medel. .. Bara det inte är någon hjärn-
skakning. . . Hm . . . Men det tror jag då inte ... Ja, ja,
vi få väl se. Emellertid ska’ de inte få ta honom ifrån
mig, förrän han är frisk. Hm! ett intressant fall. . .»
Efter det doktorn hält i mig ett glas vin eller hvad
det var, gaf han Jack stränga order att säga honom till,
när jag åter kom till sans. Jag hade nu tid att öfverväga
mitt beslut. Skulle jag bli frisk, tala engelska och gå till
väders med de andra matroserna? Eller bli sinnesrubbad
och som sådan naturligtvis föras i land eller till första
sjukskepp? Jag beslöt att öfverdrifva mitt tillstånd som

260
sjuk någon tid och sedan låta omständigheterna vägleda
mina handlingar.
Hvad skulle jag emellertid säga doktorn, då han frågade
mig, hvem jag vore?
Sanningen — men skulle han tro mig? Efter moget
öfvervägande ansåg jag det vara bäst att utgifva mig för
marokansk styrman och vid första tillfälle försöka att komma
öfver till Frankrike. Den gode doktorn ordinerade vin och
biffi åt mig, och mina krafter tilltogo dag för dag. Vi
talade spanska lika dåligt båda, ty jag gjorde med flit bock
på bock i detta eljes så vackra språk, hvilket jag dock
lärt mig ganska grundligt och af vissa orsaker, som lätt
förstås, på senare tider synnerligen lagt mig vinn om.
Min vänlige läkare började snart att utforska mig, och då
han fick höra, att jag var förste styrman, gladde det honom
tydligen — jag skulle såsom van sjöman få lättare att
reda mig ombord. Då jag slutligen stigit upp och doktorn
på morgonen förklarade, att jag kunde träda i tjänst morgonen
därpå, blef jag kommenderad på styrbords vakt.
Vi hade just kommit in i kanalen, då jag plötsligen
hörde ett oväsen på däck, åtföljdt af ett skott. Snart hördes
flere kommandoord och därpå kanonskott. Jag sprang
till mina kläder, som hängde på skotet i kajutan, och blef
förvånad, då jag i fickorna fann min plånbok och de saker,
jag hade på mig, när jag blef prässad. Bredvid hängde
en båtsm an sjacka, som jag i hast tog på mig äfvensom
Jacks mössa, hvarefter jag skyndade mig upp på däck.
Vi voro tätt intill kusten, och bakom en klippa syntes
en större loggert, på hvilken fregatten lossat några skott.
Befallning var gifven att bemanna båtarne, och sex sådana
fylldes ined matroser och marinsoldater, beordrade att äntra
loggerten. Jag hoppade ned i en båt. Snart hade jag
fatt i en åra, och vi rodde nu mot land. Tre båtar beordrades
att ro öster och de andra tre att ro väster om
klippan samt så fort de kunde äntra fransmannen. Plötsligen
hördes ett skott från »Melpomene». Signaler äntrade
upp till topparne, den officer, som förde befälet på den
båt, hvari jag befann mig, ropade:
»Vid Gud, det är återkallelsesignal. Kom ombord
med båtarne!»

261
Efter få sekunder förstodo vi orsaken. Tvenne större
franska fregatter kryssade ut från kusten upp mot »Melpomene».
Vår båt hade just passerat östra udden, då den
vände för att åtlyda signalerna. Fransmännen gåfvo oss
nu en handgevärssalva och ett par af våra matroser sårades.
Jag reste mig hastigt upp, släppte min åra, slog händerna
för bröstet, gaf till ett förfärligt skrik och föll baklänges
i hafvet. Allt var ett ögonblicks verk, och engelsmännen
trodde säkert, att jag fått en kula midt i bröstet.
Jag sjönk långsamt ned i djupet och började genast
simma åt det håll, där efter min beräkning klippan borde
vara. Då jag åter höjde mig öfver vattenytan, låg den
rätt framför mig på omkring tjugu spaklängders afstånd.
Jag dök genast och sam så raskt jag förmådde.
Jag fick klippan emellan mig och fregatten, landsteg
och sprang upp till höjden, hvarest jag såg de engelska
båtarne nära »Melpomene»; i samma ögonblick började de
franska fregatterna beskjuta henne. Liksom för stolt att
besvara elden föll den engelska fregatten ned mot sina
båtar och upphämtade dem, hvarefter hon vände styrbords
sidan mot fienden. Rök och blixt visade nu, att hon gaf
sin närmaste fiende ett glatt lag. Inom ett par minuter
hade engelsmannen »alla klutar till», och då den fått god
fart, vände den samt styrde midt emellan sina fiender,
gifvande dem lag på lag så fort kanonerna kunde laddas.
De franska fregatterna hade ej väntat denna djärfva manöver
men besvarade lifligt elden. Att »Melpomenes» kanoner
voro säkert riktade på fiendernas tackling syntes
däraf, att den ena fregattens kryssmast gick öfver bord
och den andres förbramstång blef hängande i fall och bar-
duner. Härmed var striden afgjord, ty fransmännen kunde
ej manövrera för att fortsätta striden, och engelsmännen
hade icke skäl att inlåta sig, då intet nödtvång förelåg, med
en dubbelt så stark fiende, utan styrde sin kurs mot Plymouth.
Emellertid hade samma nyfikenhet, som kommit mig
att krypa upp på klippans höjd, föranledt befäl och besättning
på loggerten att ro i land och åskåda striden. Då
jag reste mig upp, blef jag också omringad af dem, och
en röst utropade:

262 »En engelsman!»
»Nej, mina herrar», sade jag pä franska: deras fånge
för ett par timmar sedan, men genom att låna denna jacka
af dem och kasta mig i en af deras båtar samt ro med
lyckades jag komma hit. Då ni sköto, låtsade jag blifva
sårad, föll med flit öfver bord och sam i land här, säker
på att den franska gästfriheten ej nekar mig att få komma
i land på er sköna jord.»
»Men hvad är ni då för landsman och hvem är ni?»
frågade en officer.
»Kanske jag kan få redogöra för det, då jag kommit
ombord hos er och torkat mina kläder?» svarade jag.
»Ni har rätt; följ med!» svarade officeren.
Då jag kommit ombord på loggerten, fick jag torra
kläder och en varm grogg. Jag omtalade sedan för den
officer, som förhört mig på klippan, att jag var sekond
på ett marockanskt örlogsfartyg, samt huru jag blifvit
prässad i Marseille. Ett par breE från min vän de Rapier
bevisade min utsago, och den unge officeren berättade för
mig, att loggerten hette »Le Heros» och att den nyligen
varit i strid med en stor engelsk örlogsbrigg, att den visserligen
lyckats skjuta masterna af briggen och dödat
mycket folk på densamma, men att loggerten äfven förlorat
kaptenen och alla officerarne utom honom själf, samt
halfva besättningen och nu skulle gå till St. Malo, där
redaren på kapareloggerten var bosatt. Här skulle den
repareras för att sedan med nytt befäl och full besättning
utgå i syfte att uppbringa engelska handelsfartyg och i
öfrigt göra Frankrikes fiender all möjlig skada.
Jag föreslog honom, att jag skulle tjänstgöra som hans
sekond, till dess vi nått bestämmelseorten, och han mottog
med tacksamhet mitt anbud.
En timme senare voro vi till segels, styrande söderut
förbi kap Flamanville mot St, Malo.
Besättningen å den ovanligt snällseglande och stora
loggerten hade varit åttio man, men bestod nu af blott
trettio, bland hvilka åtminstone femton voro sårade; det
var en sammanrafsad hop af det värsta pack, man kan
tänka sig. Befälhafvaren, herr d’Evran, bad mig vara på
min vakt och väl beväpnad, beredd på att bli ihjälslagen

263
när som hälst. Detta var ingalunda angenämt, men som
jag försett mig med fyra dubbelpistoler och en hvass
stickert, var jag tämligen lugn. Det dröjde dock ej länge,
förrän d’Evrans råd visade sig vara af värde. Då vi voro
på höjden af ön Jersey utanför kap St. Clemens, hörde
jag, som var i kajutan, buller på däck. Jag sprang upp
och fick se herr d’Evran liggande kullslagen, medan två
matroser lutade sig öfver honom, den ene i begrepp att
ränna en knif i hans bröst, då en kula ifrån min pistol
gick igenom matrosens hufvud, så att han föll död på
däcket. I samma ögonblick fattade jag den andre i kragen
och kastade honom öfver relingen i hafvet. Hela
klungan af de öfrige rusade emot mig, väpnade med yxor,
knifvar och andra tillhyggen. Jag sprang baklänges ett
par steg för att vinna tid att gripa mina dubbelpipiga
buffertar, som jag hade i fickan, då mina ögon föllo på
en lång spak, sådan man har att sticka in‘i spelet då
ankaret hifvas. Den stod lutad mot relingen. Hastigt
fattade jag i handtaget på spaken och svängde den kraftigt
mot de anfallande. Inom ett par minuter lågo fem,
sex stycken af de modigaste kanaljerna med krossade huf-
vuden, afslagna armar eller bräckta skuldror vrålande på
däck, och jag dref hela klungan framför mig mot fören.
En stor, rödskäggig karl hade flere gånger sökt att med
en blank knif i högra handen springa under mitt slagträ,
men misslyckats, ty jag hade märkt hans afsikt och höll
ögonen på honom, i synnerhet som jag bestämdt tyckte
mig ha sett detta lömska ansikte förr. Slutligen såg jag,
att han kastade sig på däck, för att jag skulle gå förbi
honom, då hans kamrater veko undan, men jag lät ej
narra mig utan gaf honom ett slag öfver högra armbågen
som krossades, så att knifven föll ur hans hand, och därpå
ett slag öfver vänstra armen. Mannen reste sig något,
men sjönk så tillbaka på däck, vrålande af smärta samt
ropade på ren svenska:
»Dj. . . anamma!»

32 KAP.
En gammal bekant. — Två gånger myteri. — En mördares slut.
— Den giriges hus.
är jag-nu sprang fram, svängande min tunga spak
' öfver de återstående, rusade somliga af dem in i
skansen och andra upp på backen, eller gömde de sig
framför spelet. Herr d’Evran hade följt efter och ned-
skjutit dem, som försökt kringgå mig. Plötsligen märkte
jag, att det »lefde i seglen», och då jag såg upp varse-
blef jag, att den som styrde hade förändrat kursen till
fullt västlig i stället för syd till väst.
»Skjut mannen vid rodret, om han inte genast styr rätt
kurs!» ropade jag till d’Evran, samt uppsökte den man,
som nyligen så välvilligt tilltalat mig på mitt modersmål.
»Stig upp!» befallde jag den rödskäggige på svenska.
Förvånad steg han upp — ehuru med svårighet, då
han ej kunde hjälpa sig med händerna — men tilltalet
på detta språk gjorde honom förskräckt och stälde honom
på benen fortare, än jag hade väntat.
Jag gick nu fram mot fören och befallde matroserna
att gå akter ut, emedan jag ville tala med dem, samt försäkrade,
att om de ej alla genast infunno sig, skulle jag
leta reda på hvar och en, som hölle sig undan, och skjuta
ned honom på fläcken. Inom två minuter voro de på
däck och ordnade sig i styrbords och babords vakt.
»Gör klart däcket!» sade jag. »Kasta likeir öfver
bord; för in dem, som det ännu är lif uti, i skansen och
se om dem så godt ni kunna! Kom ihåg, att den förste,
7

265
som inte lyder kommando, skjuter jag som en hund. Endast
denne man vill jag ha för min räkning. Styrbords vakt
stannar på däck! Det är kapten d’Evrans vakt nu. För ut!»
Härefter tog jag den rödskäggige i kragen och ledde
honom in i den kajuta, som var på däck, och hvarifrån
en trappa ledde ned till kaptenens och officerarnes hytter.
Inkommen i denna öfre kajuta sade jag:
»Sitt ned och svara mig sanningsenligt på mina frågor,
annars låter jag hänga dig genast för myteri.» Jag
öppnade nu dörren på framsidan åt däcket och befallde
två man skära en lina genom ett block och fästa detta
vid en nock samt slå en löpknop på linans ena ända. De
båda männen gjorde genast som jag sagt.
»Uslingar!» mumlade min fånge.
I det jag vände mig om, framstötte jag ovillkorligen
ett »Ah!» Jag hade känt igen mannen. Det var — Andreas
Bryngelsson, rusthållaren Håkan Jönssons dräng,
poströfvaren och mördaren, min anklagare och slutligen
— jag kunde nästan säga det — min egen mördare, ty
nog trodde han, att jag låg på hafvets botten. Jag tog
nu fram papper och penna samt skref följande:
»Jag undertecknad bekänner härmed frivilligt, att jag
natten till den 24 Mars 1782 emellan Svarteborg och
Qvistrum i Svarteborgs socken af Bohuslän, med hjälp af
rusthållaren Håkan Jönssons son Petter, då för tiden allmänt
kallad rusthållarens Pelle, mördat postiljouen och
hans skjutspojke, samt då soldatsonen Erans Lejon kom till
stället, döfvat honom med skaftet af den yxa, hvarmed
jag mördat postförarne. Jag erkänner äfven, att jag af
de röfvade brefven och pänningarne stoppade en del i
Frans Lejons fickor vid det af oss föröfvade mordet samt
sedan inför domstol falskeligen anklagade Frans Lejon att
hafva varit min medbrottsling i ofvannämnda dubbelmord.
Ofvanstående förklarar jag vara fullt enligt med verkliga
förhållandet, så sant mig Gud hjälpe till lif och själ.
Ombord å franska loggerten’Le Heros’ den 17 Juni 1795.»
Då jag skrifvit ofvanstående dokument, sade jag:
»Nå, min käre Andreas Bryngelsson! Du tycks ännu
ha lust att lönmörda folk liksom du gjorde förr, när du
mördade postiljonen och den stackars skjutspojken, samt

266
fyra år efteråt, när du lika lömskt knuffade Frans Lejon
i hafvet från skeppet Gustaf...»
»Herre, herre! Hvem är ni?» stönade Andreas, i det
han steg upp, men då han i förskräcksen försökte lyfta
armarne, föll han åter vrålande af smärta ned på bänken.
»Det är detsamma, hvem jag är», svarade jag; »men
jag vill underrätta dig om, att jag har sökt dig hela världen
rundt för att hänga dig för dina missgerningars skull,
och den dagen är nu kommen. Vill du emellertid slippa
undan för denna gång, så skrif under detta papper. Kan
du läsa och skrif va?»
»Nej!» svarade Andreas med en ilsken blick på mig.
»Godt!» sade jag, gick ut på däcket och kallade
till mig två af besättningen, som jag hört tala danska sins
emellan, samt bad dem komma in. Jag talade nu svenska,
och de förstodo både hvad jag sade och hvad jag skrifvit;
den ene af dem läste upp det.
»Vill du teckna under detta papper?» frågade jag Andreas.
»Jag kan icke skrifva», sade han vresigt.
»Det gör detsamma; du behöfver bara hålla i pennan.
Vill du eller vill du inte?»
»Slipper jag då?...» frågade bofven menande.
»För den här gången, kanhända», svarade jag.
Mördaren fattade i pennan med vänstra handen, och
den yngste dansken sade leende:
»Då man är promoverad doktor, får man väl här vara
sekreterare, kan jag tro», hvarefter han först skref Andreas
Bryngelssons namn och sedan jämte kamraten bevittnade
dokumentet. Den äldre af danskarne skref »J. Andersen,
matros», och den yngre till min icke ringa förvåning »Knud
Peder Holm, filosofie doktor.»
»Får jag gå nu?» frågade Andreas skyggt.
»Ja gå», sade jag, »men akta dig för att möta vålnaden
af någon bland dem, du mördat. Kom ihåg den
natten, du rymde i rusthållarens släde.»
Andreas gaf till ett hemskt skrik, betraktade mig med
en blick full af fasa, vinglade af och an samt aflägsnade
sig likt en drucken.
»Löjtnant!» sade nu den unge Holm. »Vi tyckas ha
varit er till nytta nu, men vill ni göra oss en tjänst igen?»

267
»Gärna, om jag kan», sade jag; »vi äro ju, isynnerhet
så långt frän hemmet, nära på landsmän.»
»Låt oss då stanna här akterut, ty vi deltogo inte i
myteriet, utan stannade kvar i skansen; vi ville inte vara
med om att mörda er båda, taga skutan och kapa på egen
hand, hvilket var meningen. Emellertid voro de skurkarne
förut just i färd med att affärda oss, då ni kallade på oss.
Vi hade beslutit att sälja våra lif så dyrt vi kunde, men
•— i alla fall •— de äro många, och många hundar är
harens död. Ni ha ju samma ordspråk på svenska?»
»Ni har rätt, Holm!» sade jag. »Jag skall underrätta
kaptenen om detta.»
»Säg honom då också, att som vi ej komma i hamn
förrän i morgon, så är det bättre, att vi äro fyra akter
ut i natt än bara två», tilläde den unge doktorn.
»All right», svarade jag och talade vid herr d’Evran,
som blott frågade, om jag kunde lita på dem, hvilket jag
bejakade. Mot natten lägrade sig en tät tjocka öfver S:t Michels-
viken. Det blef alldeles stilla, och vi tvungos att ankra
ett par engelska mil öster om de farliga grunden Les Min-
quiers. Småningom lättade tjockan, och himlen beströddes
med tjocka molnfläckar, som stundom dolde den nu uppstigna
månen. Något efter midnatt hördes buller i skansen,
och de båda danskarne och d’Evran sprungo upp på
däck till mig, som där hade vakten. De voro väl beväpnade
och färdiga att försvara sig. Ur skansen störtade
nu fram en mängd rusiga karlar,. och i spetsen för dem
Andreas, som bar sin högra arm i band, men i sin vänstra
höll en stor köksknif. Hastigt trädde jag, som förut stått
bakom stormasten, fram för Andreas samt röt åt honom:
»Känner du igen mig? Jag är Frans Lejon!»
Andreas stannade tvärt, hela hans kropp skälfde, och
med ett förfärligt skri störtade han mot relingen och hoppade
i sjön. Månen hade upplyst mitt ansikte, och han
måste hafva känt igen mig.
Det är omöjligt att beskrifva verkan af denna scen
på de andra bofvarne. Ett ögonblick stodo de som förstenade
och i det nästa ilade de under höga tjut till fören
af fartyget, hvarest de gömde sig på alla upptänkliga stäl-

268
len. När jag närmade mig kaptenen och danskarne, trädde
de nästan förskräckta för mig ät sidan, och ej förr än jag
berättat för dem Andreas Bryngelssons historia, blefvo de
fullt lugna och skrattade till och med ät mitt uppträdande
som vålnad. Vi voro äfven rätt glada att vara af med
denne usling, ty enligt hvad danskarne omtalade, var det
hufvudsakligen han, som varit hufvudman för myteriet.
Natten förflöt härefter lugnt, och då jag visade mig
på däck, åtlyddes mina befallningar med en fart och punktlighet,
som ej föranledde minsta anmärkning; och snart
styrde vi för fulla segel ned mot S:t Malo. Vid middagstiden
passerade vi förbi fästena Couchée, Cesambre och
Harbourg samt ankrade i floden Ranee’s mynning. En
timme Karefter gingo jag och herr d’Evran i land för att
besöka redaren, herr Timon.
D’Evran beredde mig på att nu få göra bekantskap
med ett af de konstigaste original, han sett, och berättade,
att Timon, som var mycket rik, var ändå mera snål. Han
sade äfven, att vi säkert skulle bli vittnen till ett tragikomiskt
uppträde, då »Le Heros», på hvilken dess redare
förtjänat många tusen francs, denna gång gjort af med
en tjugotusen och behöfde troligen en reparation för femtusen,
innan den kunde åter gå till sjös.
»Ja», tilläde d’Evran. »Jag skall också göra mitt bästa
för att riktigt skrämma denne snålvarg, som tillika är den
värste ockrare i hela norra Frankrike. Jag lånade en gång
trehundra francs af honom vid början af resan, men måste-
för att få lånet skrifva en revers på sexhundra; jag har
pängarne med mig för att betala honom, men jag har be-
slutit, att han nog skall få betaldt för lånet på annat sätt
också... Men här äro vi nu vid hans bostad.»
Herr d’Evran började att med en portklapp af järn
bulta på en liten dörr i ett åt en smal gata vettande gaf-
velhus, som bestod af en bottenvåning med ett fönster på
hvardera sidan om den smala ingångsdörren och tre fönster
i en låg våning ofvanför, alla väl försedda med bastanta
järngaller. Mot höjden reste sig ett högt spetsigt
tak. —S3 CH-

I ^\S'v®\g'vS\@'v.^\ÿ'v®\S' ,g?\@\S\@' Kçk ^SN-S\S'Æ\®'vS\@' @\§\<s\@'*S\^
(J \j
33 K A P.
Redaren. — En uppenbarelse. — Köpet. — Litet historik. — Ett
aftonbesök.
»D’Evran, kapten pâ loggerten ’Le Heros’!» svarade
denne o
»Åh hå!» gnälde en stämma; »det dröjer länge, innan
ni blir det, herr d’Evran .. . Har ni kanske rymt ifrån
fartyget, eller liar kapten sändt er till mig;.»
»Kaptenen ha väl hajarne ätit upp vid det här laget,
och nog är jag nu kapten på loggerten; men öppna bara,
ty jag är här för att betala er edra pänningar och ge er
underrättelser, som ska’ göra er godt.»
»Godt, godt, herr d’Evran; jag öppnar strax!» gnälde
rösten. Sedan here reglar fråndragits, vred sig dörren, och vi
inträdde i en liten förstuga, hvarifrån ingen dörr tycktes
leda in till bottenvåningen, men där väl en stege stod
lutad mot den gråa, fuktiga muren. I taket of vanför fanns
ett fyrkantigt hål med en lucka, och herr d’Evran, som
var bekant med lokalen, började klättra uppför stegen.

270 »Herr d’Evran! Ni har någon med er... Hvem är
det? Det såg jag inte!» ropade en iiten grofiemmad karl.
»Var lugn, herr Timon; det är er nye löjtnant på »Le
Heros». Jag skall presentera honom för er, då vi komma
in i ert allra heligaste», svarade loggertens kapten.
På stegen kommo vi till en korridor, där herr d’Evran
öppnade en dörr, och snart befunno vi oss i ett tämligen
stort rum. Vid ett af de två fönstren stod en stor pulpet
med rika mässingsbeslag och sniderier, men så insmord
med flott och smuts, att det var omöjligt bestämma de
öfriga materialier, hvaraf den var gjord. Väggarne voro
öfverallt behängda med kläder, vapen, taflor, speglar och
alla möjliga husgerådssaker i den vildaste oordning, tydligen
tillkännagifvande pantlånaren. På väggen till vänster
