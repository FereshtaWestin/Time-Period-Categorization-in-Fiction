Valdemars upphöjande på sin morbroders tron?“
“Ja, I hafven mitt bifall dertill. Om jag sade,
att jag gifver detta ja-ord med lätt och gladt hjerta,
så skulle jag icke hålla mig till sanningen. Fastmera
plågas jag af tryckande aningar, men jag
hoppas, att de ingenting innebära.“
“Det är blott eder moderskärlek, som känner
en ganska naturlig omsorg för eder sons framtid.“
“Jag vill försöka att lugna mig genom den
föreställningen. Dessutom vill jag nu som alltid,
då mitt sinne varit tungt, taga min tillflykt till
bönen.“ “Bättre tröstekälla finnes icke“, yttrade riddaren,
hvilken syntes vara ganska nöjd med den
utgång, som hans ärende till Bjälbo hade fått.
Länge sutto de båda ännu qvar i gästabuds-
salen, samspråkande om de mått och steg, hvilka
skulle tagas. I den sena timman blef deras samtal
icke oftare af brutet, än när en träl emellanåt vi-,
sade sig i sin gråa drägt, för att med ny ved upp-
lifva den slocknande elden.
Det blef under detta samtal beramadt, att så
snart- tiden var inne, att- välja en ny konung, skulle
Ivar Blå skyndsamt låta afhemta Valdemar för att
föreställa honom för folket vid tinget. Under tiden
skulle Ivar Blå verka på alla håll för den goda
saken. När fru Ingeborg omsider denna afton gick till
hvda, bad hon en varm och innerlig hön för sin

son, för sin make och för sin kunglige broders.
Erik Läspes, själ. IJon insomnade först när det
led mot morgonen, och ännu i penmen satt en klar
tår i hennes ögonvrå och skimrade likt en äkta
perla i skenet från nattlampan.
Andra morgonen drog Ivar Blå med sitt lysande
följe af beväpnade svenner och praktfullt
utstyrda tjenare ut från Bjälbo gård och var snart
försvunnen för de sköna ögon, som från höganloft
skådade efter honom, då han färdades framåt borga-
ledpn. Riddaren qvarlemnade för någon tid sin
dotter på Bjälbo, till stor glädje för Richissa. Fram-
emot påsk ville han, om icke vigtigare ting då
sysselsatte honom, åter afhemta henne och föra
henne till' Gröneborg. SJETTE KAPITLET.
En budbärares missöden.
Sedan den stränge herr Svantepolk Knutsson
öfverraskat sin fagra dotter under hennes möte
med den riddare, som hennes hjerta utvalt, sedan
denne icke utan skymf blifvit bortjagad och den
uppretade fadern hotat att stänga sin dotter inne
i kloster, förgick en hel vecka, utan att Ingrid
hörde något eller fick något budskap från Folke
Algotsson.

70 Naturligtvis bief hennes älskande hjerta med
livarje dag mera oroligt. Hvar och en af våra
läsarinnor är helt visst beredvillig att medgifva,
att äfven de sjelfva, om de varit i Ingrids ställe,
icke skulle hafva kunnat lefva några glada dagar.
Många oroande tankar trängde sig stundligen
på henne och tumlade om med den lilla återstod
af yttre och inre lugn, som hon med otrolig ansträngning
hade tillkämpat sig.
Yäl såg hon dagligen genom de små fönsterrutorna
i Kettil Smeds hus en mängd riddare draga
förbi. Yäl såg hon deras lysande rustningar, deras
af lust och mod dansande stridshingstar, deras lysande
följen af svenner och väpnare. Yäl granskade
hon med uppmärksamt öga hvarje förbiridande
riddares hjelmprydnad. Men aldrig någonsin
såg hon en blankpolerad hjelm, som pryddes af
hennes färg. Aldrig såg hon sin egen riddares resliga
gestalt. Aldrig någonsin vände någon riddare
sitt af hjelmgallret betäckta ansigte mot det fönster,
der hon stod, men väl såg hon, huru mången
riddare, när han kommit längre nedåt gatan, vände
sig mot andra ungmors fönster och helsade med
utsökt höfviskhet på andra qvinnor. Om henne
bekymrade sig ingen.
Den tanke, som allra mest plågade henne, var
denna, att hennes stränge och obeveklige herr fader
hade med sina svenner uppsökt Folke, tvingat
honom till en strid, som hans ädla sinne helst
velat undvika, och genom öfvermagten besegrat
hennes Iijelte5, dödat honom och låtit honom ligga.
Hon kände sig så lifligt öfvertygad derom, att så
förhöll sig, att hon stundom tyckte sig till och med

71
se sin älskade riddares af faderns svenner sönder-
styckade döda kropp.
Följden af dessa oroliga tankar och föreställningar
var naturligtvis den, att hon hvarken åt
eller drack och att hennes förut rosenröda kind
mer och mer bleknade.
En dag lyckades det henne att vinna några
ögonblicks ostördt samtal med Elin, den trogna’
väninnan. Flickorna hade, för att riktigt njuta af denna
förtroliga stund, dragit sig tillbaka till samma rum,
der Ingrid hade haft sitt första möte med Folke,
det: möte, som blef af hennes obeveklige herr fader
afbrutet. “Ack!“ utropade Ingrid, medan hon varmt flätade
sina runda armar kring väninnans lif, “hvad
skall jag göra? Jag förgås af oro och qval.“
“Jag medgifver, att din ställning är pinsam,
men du bör ändå icke tappa modet.“
“Det är nu åtta dagar, som förflutit utan någon
underrättelse från Folke.“
“Det bevisar ingenting.“
“Huru? Ingenting?“
“Hej, ty hans tystnad är utan tvifvel förorsakad
af omsorgen om dig.“
“0! Hade han någon omsorg om mig, skulle
han utan tvifvel förstå min oro och göra allt för
att lindra den. Nej, ack nej! Han är troligen död.
Endast döden kan hindra honom att sjelf komma
eller åtminstone skrifva mig till.“
“Död? Hvem skulle hafva dödat honom?“
“Min faders svenner.“
“Yet du det?“

72 ;<Ack nej, men jag har så många oroliga tankar.“
“Barnsligheter!“
“Du tror då? .. . Säg!. .. “
“Jag tror, att du snart får budskap från honom
... Ah! Går icke någon derute ..
Ingrid lyssnade och äfven hon förnam ljudet
af raska steg i det yttre rummet. Dock gjorde
detta henne ingen glädje, ty hon igenkände' icke
sin riddares gång.
“Ack nej!“ suckade hon. “Det är icke han.“
“Tyst! Hvem vet, om icke...“
Dlin hann icke fullborda sin påbörjade mening,
innan dörren till gemaket öppnades och en ung,
ståtlig, vacker karl inträdde. Det var dock ingen
riddare, utan han tycktes snarare vara en yngling
al god slägt, hvilken tjenade såsom väpnare hos
någon riddare i väntan på att sjelf en gång varda
hedrad med riddarslaget.
Väpnaren öppnade, såsom nämndt är, dörren
och då. han varseblef de båda unga flickorna, trädde
han dristigt in och stängde dörren bakom sig, hvar-
eftei han på riddarevis hälsade de båda ungmörna.“
“Edert ärende?“ sporde Elin.
“Innan jag framför mitt ärende, måste jag
nämna hvem och hvad jag är. Mitt namn är Gud-
mar Edmundsson, och jag är väpnare hos den ädle
riddaren, herr Folke Algotsson.“
Vid detta tillkännagifvande sprungo de båda
flickorna hastigt upp från sina platser och omringade
den unge mannen under en mängd af frågor.
Väpnaren log.
“Behagen I att gifva mig något andrum“, sade
han, “så skall jag snart andraga mitt ärende. Rid-

daren sände mig hit med muntliga helsningar till
jungfru Ingrid Svantepolksdotter och bjöd mig dessutom
att till henne öfverlemna denna lilla skrif-
velse. “
Med en bugning, öfver hvilken den mest be-
lefvade riddare kunnat vara stolt, öfverlemnade
Gudmar ett litet med insegel tillslutet bref, hvilket
stolts Ingrid, rodnande af sinnesrörelse, mottog och
skyndade att bryta.
Skrifvelsen innehöll blott dessa ord:
“Hvar och vid hvilken timma?“
Knappt hade Elin öfver -sin väninnas skuldra
läst dessa hemlighetsfulla ord, förrän hon utbrast
i högt jubel.
“Det kan man kalla eiî försigtig och klok riddare“,
utropade hon, yrt dansande ett hvarf kring
golfvet. “Förstår du då det här?“ sporde Ingrid, hvilken,
upprörd som hon var, förgäfves bemödade sig
att tyda den mystiska dubbelfrågan.
“Om jag förstår det? Jag vore mycket dum,
om jag icke kunde begripa, att din riddare är den
klokaste man, som för närvarande finnes på Gottland.“
“Men ... “
“Förstår du då icke, att din riddare vill möta
dig, och att han beder dig bestämma tid och ställe.“
“Ah! Men hvarför skrifver han så otydligt?“
“Emedan han icke vill blottställa dig.“
“Mig.. .?“
“Ja, ‘ty antag, att brefvet hade fallit i någon
annans, hand, t. ex. i din stränge faders...“

74 “Du har rätt, men hvem skulle väga antasta
en riddares hudskap, då vi lefva i djupaste fred?“
“Hvem vet? Din fader, som är så sträng och
obeveklig, kunde möjligen hafva fallit på den tanken,
att låta sina svenner bevaka riddar Folkes
bostad. “
Gudmar, som under tystnad hade åhört flickornas
samtal, inföll nu med en röst, så ren, klangfull
och välljudande, att båda jungfrurna ovilkorli-
gen blickade upp på honom:
“Att riddar Folke Algotssons försigtighet alldeles
icke varit öfverflödig, det förstår jag nu, sedan
jag hört edra ord.“
“Huru?“ utropade Elin. “Skulle möjligen ...?
Ahnej, I ären ju sund1, frisk och helbregda och I
sen alldeles icke ut såsom en man, hvilken råkat
ut för något missöde.“
“Visserligen har jag icke fallit i någon snara,
men jag erinrar mig nu, att ett halft dussin beväpnade
svenner följde mig på något afstånd ända
från det hus, der riddar Folke bor, och ända hit
till Kettil Smeds port. Hvarifrån de kommo vet
jag icke. Jag märkte dem icke, då jag trädde ut
genom Erik Slagtares dörr, ty hos denne borgare
bor riddaren. Troligen stodo de gömda någonstä-
des i närheten.“
“Min Gud, herr Gudmar, I skrämmen oss!“
“Vare det långt ifrån mig! Jag skulle icke
hafva omtalat saken för eder, om jag icke hade
tänkt, att det kunde vara eder nyttigt att känna
den.“ “Tack! I ären en klok och förståndig yngling.

75
Men hvad svar skola vi nu gifva den ädle riddaren,
min kära Ingrid?“
“Jag vet det icke. Ack, jag fruktar för min
stränge herr fader.“
“Bah! Yi skola för visso lyckas ställa så till,
att han ingenting får veta. Hvad säger du om
att träffa honom hos min vän Katarina?“
“Katarina? Hvem menar du?“
“Henne, hvars bekantskap jag gjorde den der
dagen, då ...“
“Ah! Du menar köpman sdottern ... Olof Lyckes
dotter?“ “Ja!“ “Din tanke är god, men huru skola vi utföra
den?“ “Låt det blifva min omsorg! Tag du blott en
bit papper och skrif en rad till din riddare.“
“Hvad skall jag skrifva? Mitt hufvud är helt
förvirradt ! “
“Skrif till exempel så: ’i morgon eftermiddag
klockan sju i köpman Olof Lyckes hus’. Blir icke
det bra?“ “Jo visst!“
Snart var breflappen färdig och öfverlemnad
till väpnaren. Just då denne hade stuckit den in
i sin barm och var redo att säga de ädla jungfrurna
farväl, blefvo plötsligt alla tre öfverraskade
af att höra ett häftigt buffer i de utanför belägna
gemaken. En dörr öppnades och ljudet af häftiga
steg samt klingandet af sporrar hördes på andra
sidan dörren.
“Min Gud!“ utropade Ingrid, nära att falla i

76
vanmägt. “Det är min stränge herr fader som
kommer.“ “Svennerna, som följde mig, hafva kallat honom“,
yttrade Gudmar, väpnaren, med orubbligt
lugn. “Hvad skola vi nu göra? Hjelpe oss Sankt
Erik och helgonen alla!“
“Lugna dig, Ingrid!“ sade Elin beslutsamt. “Vi
skola ända visa, att vi äro klokare än han. Tag-
din bönebok, Ingrid, och läs i den med mycken
andakt. Skynda dig! De äro nu sä nära, att de
nästan vidröra dörren.“
Mekaniskt lydde jungfrun sin väninnas råd.
Lutande sig öfver bönboken, tycktes hon läsa med
mycken andakt, men hennes hjerta klappade af outsäglig
oro och bokstäfverna dansade upp och ned
inför hennes ögon, så att hon omöjligt kunde urskilja
en enda rad.
Elin åter ilade bort till väpnar Gudmar och
lindade sin runda och fylliga arm kring hans hals,
hviskande :
“Förlåt mig, men__ det är helt enkelt en nödvändighet!“
“Ack“, liviskade väpnaren, “I skullen gerna
få...“ “Tyst! Kom ihåg att kalla mig ’du’ och säga
’min älskade!’ Se för all del icke så förlägen ut!
Spså, nu är det bra... Le litet mera!... Nu må
de komma!“ Och det dröjde verkligen icke ett enda ögonblick,
förrän dekommo — riddaren Svantepolk Knutsson
och hans svenner.
Gudmar stod med ryggen vänd mot de inträ-

77
dande. Framför honom stod Elin med sina armar
kärleksfullt lindade kring hans hals. Denna grupp
befann sig midt emellan dörren och den plats, der
Ingrid satt, så att hon helt och hållet bortskymdes
för de inträdande.
Riddar Svantepolk trodde derför, att det var
hans fagra dotter, som på detta kärleksfulla sätt
smekte den främmande mannen, och enär han kände
sin dotters kärleksförhållande till Folke Algotsson,
trodde han helt naturligt, att det var denne,' som
för andra gången i detta rum hade stämt möte
med hans dotter. I denna tro utbröt han genast
vid sitt inträde:
“Usle förförare! Riddare utan ära! Nu skall
du icke undgå en förlämpad faders hämnande svärd,
och du, min fagra dotter, skall redan i morgon
vara på väg till nunnornas heliga fristad.“
Hit hade han hunnit, då han kom tillräckligt
långt fram i rummet, för att se, huru saken i verkligheten
förhöll sig. När han nu såg sin dotter
lutad öfver bönboken och att det var Elin, som så
kärleksfullt blickade älskaren in i ögonén och att
riddaren icke var någon riddar Folke utan blott en
väpnare — då hejdade han på samma gång sina
steg och sin tunga och blef stående, liksom förlamad
af häpnad. Han insåg troligen utan allt för
stor svårighet, att hans häftighet och uppbrusning
"hade försatt honom i en mycket löjlig belägenhet.
Ingrid upplyftade långsamt sitt hufvud och
blickade med låtsad förvåning på fadern, sägande:
“Hvad är det om, fader?“
Samtidigt smekte Elin budbäraren på ett myc-

78
ket intagande sätt, hvilket säkert icke var utan
fara för honom.
Väpnaren å sin sida mottog smekningarne med
en uppsyn, som om det varit hans obestridliga rättighet
att mottaga dem, och han blef icke svaret
skyldig, derom kan man naturligtvis vara öfver-
tygad. Slutligen pekade han på riddar Svantepolk och
yttrade helt lugnt:
“Hvem är den der löjlige mannen, min älskade?
Och hvarför ondgöres han öfver de smekningar,
som du gifver mig?“
Nu först låtsade Elin sig märka, att hon var
bespejad af flera vittnen än hon visste om. Hon
spelade nu förvånad och blyg på en gång.
“Min Gud, herr Svantepolk !“ utropade, hon,
“när hafven I inkommit? Jag har icke märkt
eder?“ “I hafven haft en allt för angenäm sysselsättning,
stolts Elin“, svarade riddaren, “för att märka
en så obetydlig persons närvaro.“
“Ack ja!“ utropade ungmön med täck förvirring.
“Det är alltid angenämt att vara i en älskad
persons närhet.“
“Ah, då hoppas jag, att äfven jag är välkommen!“
“Huru? I skullen vara mig välkommen? Tron
icke det! Jag afskyr er, stränge riddare!“
“Mycket gerna!“ genmälde Svantepolk kallt.
“I ären grof!“
“Och I, min sköna, ären i besittning af en uppriktighet,
som jag verkligen afundas er.“
“Jag är alltid uppriktig.“

79
“Otvifvelaktigt!“ svarade riddaren, men i detta
ord inlade han en så stark färg af ironi, att Ehn
för ett ögonblick förstummades.
“Nåväl“, fortfor han, då ingen svarade honom.
“Jag har nu bränt mina kol förgäfves och måste
erkänna mig för ögonblicket besegrad, men kommen
det väl ihåg, alla tre, att jag eder alla till
trots väl skall veta att skydda min dotter mot
den ärelöse riddar Folke Algotsson.“
“Herre Gud i himmelrik!“ utbrast Elin med
väl spelad, menlös förvåning. “Vill riddar Algotsson
tillfoga Ingrid någon skada?“
Svantepolk ansåg det vara under sin värdighet
att besvara denna fråga. Han drog sig i stället
tillbaka och försvann med sina svenner, vid utgåendet
slungande dörren igen med en styrka, som
kom hvarje i rummet befintligt föremål att darra.
Så snart de voro borta, ville Elin befria sig
ur sin föregifne älskares armar, men det kunde
blott ske med en svårighet, som visade, att denne
icke hade funnit sin ställning allt för odräglig. Dock
var han alltför belefvad att låta länge bedja sig.
“Hvilket missöde!“ suckade Ingrid.
“Hvad? Kallar du detta lilla äfventyr ett missöde?
Min kära du, jag skulle vilja i stället kalla
det én lustig komedi.“
“Missöde eller komedi, det må nu vara hvilket-
dera som helst, så tycker jag icke om slikt. Att
förställa sig och bedraga... min lilla Elin, förlåt
mig, men det är icke rätt.“
“Du är missnöjd, Ingrid? Godt ! Jag hoppas,
att åtminstone icke vår unge väpnare är missnöjd
hvarken med sitt missöde eller med komedien?“

80 “Vid sankt Örjan, stolts jungfru“, svarade väpnaren
ined en kraft, som vittnade om att oiden
voro uppriktigt menade, “jag vill när som helst
lida samma missöde och är beredd att när som
helst spela samma komedi.“
“Jag visste väl det“, sade Elin, skrattande och
rodnande på samma gång. “Dock skola vi akta
oss derför, herr väpnare.“
“I egen att i den saken befalla... Emellertid
är mitt ärende nu uträttadt och jag måste aflägsna
mig. Sent skall jag dock glömma denna stund.“
SJUNDE KAPITLET
Missödena blifva mindre angenäma och
mera farliga.
Gudmar Edmundsson var icke af förnäm slägt.
Hans faders namn var föga kändt utanför den lilla
fläck af jorden — en af Sveriges småstäder — hvai-
est hela hans lefnad hade förflutit. Ett inkomstbringande
borgerligt näringsfång hade emellertid
satt Gudmars fader i stånd att gifva sin son en
uppfostran, som vida öfversteg livad som eljest på
den tiden bestods unga män i hans klass. I en
klosterskola hade han lärt sig bokliga konster, visserligen
ett mått deraf, hvilket i vår tid skulle
anses vara mycket blygsamt, men som dock höjde
honom öfver hopen i en tidj då lärdomen var pre-

81
sternas och munkarnes privilegium och då till och
med skrilkunnigheten var ytterst ringa bland rid-
derskapet. Ynglingens kunskaper och hans ståtliga
utseende intogo rid dar Folke Algotsson till
hans fördel, så att denne upptog honom till sin
väpnare och lärde honom att handtera ,vapen — en
idrott, hvari Ban snart inhemtade så mycket, att
han till och med kunde mäta sig med sin läromästare.
Ännu kännande sig en smula varm genom
jungfru Elins förtroliga smekningar, trädde han nu
ut på gatan. En enda blick' Pfvertygade honom,
att riddar Svantepolk Knutssons sex svenner stodo
i en grupp några alnar från Kettil Smeds förstu-
gu.br o. “Ah!“ mumlade han vid denna syn. “De tyckas
vänta på någon. Mig undrar, om de afvakta
riddarens ankomst eller det blott gäller min ringa
person. Det skall snart visa sig.“
Utan att låtsa se eller bekymra sig om de sex
beväpnade svennerna, gick Gudmar nedför den
höga och långt ut på gatan utskjutande trappan
samt började med afmätta steg och ståtlig hållning-
gå utefter gatan. När han gått tio eller tolf steg,
kastade han en hastig blick bakom sig och märkte,
att svennerna följde honom.
“Det är således mig det gäller“, yttrade han
nu för sig sjelf, men hans lugna gång påskyndades
vid denna upptäckt icke det allra minsta, icke
heller vände han sig om oftare för att se om förföljandet
fortfor.
“Sex mot en!“ mumlade han. “Det är en alltför
ojemn strid. Kanske ämna de dock slås med
Birg er Jarls söner. Del. T. 6

mig endast en efter annan? Bah! Det är icke riddare
och de der gynnarne se mig icke ut att ens
hafva någon smak för ridderlig sed.“
Emellertid bekymrade han sig i det hela icke
mycket om de efterföljande svennerna, utan började
slå in på en annan tankegång. Han var icke den
man, som kunde låta sig i minsta mån oroas af
utsigten till en strid.
“Det är således“, sade han nu för sig sjelf,
“i köpman Olof Lyckes hus, som min ädle riddare
Folke i morgon afton skall träffa sitt hjertas ut-
korade. Olof Lycke ! Har jag icke tillförne hört
detta namn? Ah, jag påminner mig det nu! Jag
har hört vår husvärd, den hederlige Erik Slagtare,
förtälja om sin vän Olof Lycke. Yid Sankt Örjan!
Har jag drömt det eller är det verklighet, att Erik
Slagtare förtäljde om en dotter, som Olof Lycke
skall hafva och som, enligt Eriks utlåtande, skulle
vara den fagraste qvinna och dygdigaste mö, som
någonsin med sin lilla näpna fot vidrört Yisby
stads gator? Har jag drömt det? Nej, det har jag
icke. Ah! Ett förslag faller mig in!“
Den tappre väpnaren vek nu af kring ett gathörn
och begagnade detta tillfälle att kasta en flyktig
blick bakom sig.
“Nåväl“, sade han för sig sjelf, “de följa mig
ännu. Må de göra det !... Men talade jag icke om
ett förslag? Jo, och till på köpet ett ypperligt sådant.
Jag går till Olof Lycke och anhåller om att
få samtala med hans dotter på jungfru ElinJoars-
dotter Hackes vägnar. Dermed vinner jag två
ting ... Ah, minsann tror jag icke, att de sex svennerna
börja gå på med stormsteg, liksom om de

83
ville hinna mig. Det gör emellertid ingenting. ..
Låt mig eftertänka! Först och främst kan jag då
få se den fagra Katarina, som Erik Slagtare prisat
med så stor beundran. Detta är den vigtigaste
punkten. För det andra kan jag å EIin Joarsdot-
ters vägnar anmoda henne att vara hemma i morgon
afton klockan sju, emedan nämnda dam då
ämnar besöka henne i sällskap med en mycket god
vän. Det blir förträffligt. Ännu bättre vore det,
om Erik Slagtare ville följa med mig och rekommendera
mig i huset.'“
För att komma till Erik Slagtares hus, der
Folke Algotsson hade hyrt sig bostad, måste den
unge väpnaren passera en trång och ganska läng
gränd, hvilken sällan besöktes af någon menniska
och som derför ständigt var folktom, medan der-
emot stadens hufvudgator oupphörligt vimlade af
folk, köpande och säljande, sakta promenerande
eller fortskyndande menniskor.
Knappt hade Gudmar inträdt i gränden, förrän
han af svennernas i styrka tilltagande vapenslammer
kunde förstå, att de sträfvade efter att närma
sig honom. “Nu gäller det“, hviskade han för sig sjelf.
“Det är således verkligen mig de söka. Jag undrar
just, livad ärende de kunna hafva att till mig
framföra. “
