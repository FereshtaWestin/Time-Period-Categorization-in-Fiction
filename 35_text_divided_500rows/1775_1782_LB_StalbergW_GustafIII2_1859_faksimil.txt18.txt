just ner, och *) Den lilla prinsens födelse måtte således hafva inträffat på
en söndagsmorgon.

— 211
christningen. Lyckligtvis medgaf barnets helsa detta
dröjsmål, utan att någon olycka deraf befarades.
Det ena skälet till dröjsmål vållades af ett bud,
som skickats till Hamburg efter en hop läckerheter, af-
sedda för festmåltiden, samt af ett annat, som till Paris
blifvit afsändt efter s. k. drap rf argent och andra
grannlåter, i och för de höga damernas, hertiginnans
och prinsessans, dyrbara högtidsskruder.
Det andra skälet till dröjsmål var prinsessans opass-
lighet. Hennes Konglig Höghet lefde, under sin djupa
sorg öfver modrens död — som det hette och såsom
alla borde veta och tro — under djupaste enslighet på
Svartsjö, der hon, veterligen, icke mottog besök af
någon, om icke i största hemlighet af furst Hessenstein.
Hennes helsa var ytterst klen och doktorerna rådde
henne att, för motions skull, rida en timma hvarje förmiddag.
Under en af dessa ridter blef hästen, som bar
prinsessan, skrämd och skyggade, hvarvid hon kastades
till marken och fick vid tinningen ett djupt sår, livil-
ket hotade att blott helt långsamt läkas, samt, till på
köpet, att qvarlemna ett ärr för hela lifstiden.
Olyckshändelsen hade timat några få dagar före
drottningens nedkomst och läkarne försäkrade, att minst
fjorton dagar skulle åtgå, innan Hennes Konglig Höghets
blessyr kunde exponeras för fria luften. Kungen
lät emellertid inga ursäkter gälla: han ville, han önskade,
han befcdlte slutligen, att hans syster skulle, i
egen hög person och icke af någon annan representerad,
vandra med i processionen. Den furstliga kronan,
som vid detta tillfälle måste bäras, troddes kunna dölja
ärret och med den uppfinningsrika toilettkonstens alla
lijelpmedel i förening, påstods blessyren kunna döljas
n å merveille.» Efter mycken tvekan och undskyllan förmåddes
ändtligen prinsessan till att gå med i processionen,
men såg dervid så genombedröfvad, matt och trött ut,
som om hon skulle haft svårt att släpa sig fram, tyngd,
som hon var, af den alltid så tunga kronan, af den
oformligt vida och tjocka silfvertygsklädningen med dess
ännu oformligare släp, samt af den hermelinfodrade
högblå sammetsmanteln, öfversållad med gyllene kronor.
Denna mantel var i och för sig, ganska tung,
ehuru den uppbars af fyra lioffröknar, deribland den

— 212
lika sköna som qvicka och lifliga Magdalena Ruden-
sköld lyste som en stjerna. Hon var den dagen sprittande
glad öfver att ändtligen få vara med om en lysande
högtidlighet, något som ej hade händt henne
sedan det förlidna året, då baron Armfelts och fröken
De la Gardies bröllop firades vid konungens hof, men
hvarvid den unga fröken Rudensköld just icke haft sin
beau jour.
Och när nu dopet ändtligen var med all sin öfver-
flödigt kostsamma prakt försiggånget, och alla lyckönskningar
i djupaste underdånighet »framsagdav, blef
der ett slags stiltje vid hofvet, medan man afvaktade
drottningens kyrktagning. Men det dröjde blott en
kort tid, detta stillestånd i nöjenas verld, ty söndagen
den 29 September skedde kyrktagningen och måndagen
den 30 var den stora dag, då kungliga operan skulle
med all möjlig prakt öppnas till representationer för
den stundande säsongen.
Yi lemna dock den utförliga beskrifningen af denna
högtidlighet, som vi ämna att i ett särskildt kapitel
längre fram detaljera, och följa, i dess ställe, hertigen
af Småland till hans lefnads slut, som inträffade knappt
sex månader efter hans födelse.

XVII.
Det Kungliga Barnets död.
Uofvet flyttade, efter alla de fester och allmänna lyck-
önskningscourer, etc. etc. som egde rum, i anledning
af den unga prinsens födelse och Hennes Majestät drottningens
åt eruppträdande bland de friskas antal, ut till
Gripsholm. De båda små prinsarne medtogos, naturligtvis,
och den nyfödde inlogerades i södra tornets
nedra våning, uti de rum, som förut varit hofmästa-
rinnans. Den tidens häfdatecknare påstå, att hertigen af
Småland var ett utmärkt vackert barn, med mörka
ögonbryn och ögonhår, samt med stora och klara, mycket
mörka ögon. Han lärer ej hafva varit nagot stort,
fett och frodigt barn, men icke heller något magert och
tynande, utan temligen knubbig, ehuru ganska späd,
och med så väl proportionerade lemmar, att han väl
kunnat tjena till modell för en liten amorin.
Liksom hans äldre bror, sedermera kung Gustaf
IV Adolf, så hade hertigen af Småland en dalkulla
till amma. Man hade nu från Dalarne hemtat icke
mindre än tre stora och starka bondhustrur, af hvilka,
såsom Schröderheim skrifver, en valdes till det vigtiga
kallet att uppehålla den späde prinsens lif, den andra
behölls i reserv och den tredje *renvoyerades.v
Man vet huru noga dalfolket är om att halla sm
från århundraden bibehållna drägt i helgd och huru de
anse som en skam — ja, nästan som ett brott, att om-

byta den, samt att, då någon man eller qvinna från
deras provins på annan ort förändrar klädedrägt, den
sedan aldrig mer får tillåtelse att räknas till dalallmogen
eller att upptagas bland slägtingar och anhöriga,
från hvilka den omklädde nu helt och hållet uteslutes.
Kanske har, i sednare tider, detta stränga fasthållande
vid häfdvunna vanor i någon mån minskats, tillika med
dalallmogens bortläggande af vanan att kalla alla men-
niskor för du, samt det i sanning beklagliga bortläggandet
af att vara verkliga mönster af sedlighet, nykterhet,
pålitlighet och en klippfast fosterlandskärlek;
men vid tiden för vår berättelse måste en dalkulla, äf-
ven om hon träffades af lyckan att uppsökas till en
ung furstes amma, strängt bibehålla sin nationaldrägt,
så vida hon ämnade att en gång, efter välförrättadt
värf, återvända till sin hemort och att der i ro och
lugn lefva på sin lifstidspension.
Man har en och annan rätt lustig anekdot om
Gustaf Adolfs amma, som för kungen beklagade sig
öfver, att den lilla prinsen hindrade henne från att
hålla sitt taftsförkläde propert, samt huru kungen, ogement
road af hennes rent svenska uttryck, svarade
henne i samma ordalag, tröstande henne med försäkran
om ett nytt sidenförkläde, i det förstördas ställe.
Hertigens af Småland tvänne ammor — både den
som lade honom till sitt bröst och den som ingenting
gjorde, men som emellertid måste finnas till hands, i
händelse af den förras insjuknande, voro således klädda
i hvad man skulle kunna kalla fullkomliga theaterkosty-
mer, så fina och putsade voro de. Men då de drägter
man på scenen får skåda och hafva sin innerliga fägnad
af, oftast äro mer smakfulla än dyrbara och då man —
i fall man händelsevis råkar att vid dagsljus få dem i
handen — faller i förundran öfver det underverk lampskenet
dock förmår åstadkomma, då det åt sådant
lumpet skräp kan förläna utseende af så mycken elegans,
så voro deremot de ifrågavarande hofdalkullornas
drägter af en helt annan beskaffenhet, i det de voro
icke allenast propra och nätta, utan och gediget dyrbara.
Den svarta kjorteln var af aldra finaste engelskt
kläde, det röda lifvet af skarlakan, och silfversiraterna
på bröstet samt vid snörhålen, voro ovanligt stora och
utmärkt väl arbetade. Det alltid bländhvita linnet var

af fint hollands-lärft, de breda spetsarna från Brabant
eller Briissel; och på den svarta hättan, som var af
silkessammet, voro äkta guldsnören och guldgaloner
anbragta, hvarförutan förklädet, såsom nyss nämndes,
var af taft, randadt på tvären och af en ovanlig
tjocklek. — Åt hvardera dalkullan anskaffades tvänne
sådana drägter och man kan väl föreställa sig huru de
sedermera, vid återkomsten till sin landsort, skulle skryta
med någonting så rart och dyrbart.
»Under hela vintern,» berättar Schröderheim vidare,
»hade alla kommande och farande ministrar audienser
hos lilla prinsen och adresserade honom ha-
rangner, hvilka besvarades af grefvinnan Rosen, som
satt i audienssalen och hade prinsen i sin famn.»
Vidare står att läsa om, huru det kungliga barnet
under hela Gripsholmsséjouren livarje förmiddag blef
af en öfverste-kammarjunkare uppburen till drottningen
i ett slags poTte-chaise^ mycket stoppad och lodrad med
siden. Man befarade dock sedermera, att kölden i trappor
och korridorer, tillika med den is-regime, som brukades
för honom, likasom för Gustaf Adolf, möjligen
kunnat bidraga till hans hastiga bortgång.
Vid slutet af Januari månad inflyttade kungaholvet
till hufvudstaden från Gripsholm, livarest de tillbringat
en ganska treflig men tyst och stilla jul.
Stockholms invånare hade emellertid, lika litet
som de vid hofvet uppvaktande herrar och damer, tyckt
om de kungligas långa vistelse pa landet. De förra
hade tyckt det vara ledsamt att endast på kortare ryck
se sin glade, älskade kung ibland sig;. och ifngare
kunde väl aldrig de i öknen vandrande, till den magra
mannakosten inskränkta israeliterna längta tillbaka ti
Egyptens köttgrytor, än Gustafs och Sophia Magdalenas
närmaste omgifning längtade tillbaka till de stockholmska
nöjenas verld.
Också blef hofvets återkomst signalen till en oräknelig
mängd nöjen inom la haute volée, baler, maskerader
och tillställningar af alla namn och slag, hvilka i
en ständig kretsgång efterträdde och aflöste hvarandra,
såsom länkarna i en kedja. Det var, som om man
hade befunnit sig i ett katholskt land, hvarest karna
valen med all ifver firades.

Så förgingo, under beständigt sus och dus, nära
sju veckor. Kungen arbetade, så väl med sina råder,
som med sina lärda vänner; och sedan han nu ändtli-
gen fått sin första stora älsklingsidé om ett fosterländskt
sånggudinnornas tempel förverkligad — ja, förkroppsligad,
om vi så få säga — så sysselsatte han sig ännu
mera ifrigt än förr, med tanken på och utkastet till
stadgarne för den blifvande vittra stiftelsen, som skulle
få namn af Svenska Academien. Men allt detta hindrade
honom dock ingalunda från att ständigt visa sig
ute i staden, än här, än der, ja ofta der man minst
kunde förmoda att få se honom, samt att bevista alla
de nöjen och tillställningar, som egde rum vid de båda
hofven och inom hofkretsarna.
Allt gick således förträffligt. Man var glad, man
roade sig, skämtade, dansade, åt, drack, sjöng och
skref vers — med ett ord: man tog dagen som den
kom. De båda kungabarnen växte och voro friska;
men det var förunderligt att se hvilken skillnad kungen
gjorde dem emellan. Det var, som om den yngre för
hvarje dag skulle hafva inkräktat allt mer och mer af
fädershjertats område, tills der återstod knappast en
tumsbredd åt den äldste — för att tala i figurlig bemärkelse.
Så uppgick den IS Mars med en klar och vacker
vintersol öfver den hvita, starkt tillfrusna marken. Man
samlade sig efter vanligheten till kungens lever, och
alla sågo glada ut, att börja med, tills man märkte
att kungen var sorgsen och man således ansåg för en
undersåtlig pligt, att se fullkomligt lika sorgsen ut,
som Hans Majestät och — ändå ett strå hvassare, som
ordstäfvet säger. Kungen berättade snart, för hvem
helst det höra ville, och det med en ytterst bekymrad
min, hurusom Hans Kunglig Höghet hertigen af Småland
vore illamående efter en ganska orolig natt. Man
beklagade djupt hvad Hans Majestät ansåg för ett ämne
till oro, ehuru man inom sig ingalunda ansåg det
för någon så stor olycka, om det halfårs gamla barnet,
skulle flytta från vaggan i grafven, då han ej var
thronföljare, utan endast hertig, en för landet både
kostsam och öfverflödig person.
Efter levern och frukosten höll kungen s. k. kam-

markonselj, der Schröderheim var föredragande och
kongl. sekreteraren Jennings förde protokollet.
Plötsligen — det var omkring kl. 1 på middagen
— hördes en sakta knackning på dörren till konseljrummet.
Det var ett bud från lifmedikus Dahlberg,
som bad att få tala vid Schröderheim.
Denne fick nu af läkaren veta, att den lille hertigens
tillstånd inom en timme hade mycket förvärrats,
och att ett slaganfall var att frukta, enär hertigen
höll på att få flera tänder på en gång.
Kungen, högst orolig och anande en sorgepost,
började att genast vid Schröderheims återinträdande i
konseljrummet, bestorma honom med frågor om hvad
budet ville. Schröderheim omtalade då utan omsvep,
hurusom Dahlberg bedt honom prevenera Hans Majestät
att den lille prinsen möjligen skulle kunna bli
mycket sjuk, och att det ej vore osannolikt, att kon-
vulsioner skulle kunna inställa sig, hvilket ej vore o-
vanligt hos barn vid den åldern och under sådana förhållanden.
Kungen blef utom sig af ångest; han tillsade genast,
att konseljen var slut, afskedade alla råderna,
fattade Schröderheim vid armen, och begaf sig med honom
genom det s. k. livita rummet ut i galleriet, hvilket
han måste passera, för att komma in till den lille patienten,
hvilken bebodde de rum på slottet, som förr
varit enkedrottningens sängkammare och toilett.
I yttre rummet underrättades Hans Majestät af
några der befintliga damer, att drottningen var inne
hos prinsen, samt att Hennes Majestät vore »oklädd»,
som det hette. Schröderheim stannade således utanför
den egentliga barnkammarn, men kungen trädde
dristeligen ditin.
Hän fann derinne läkaren, sysselsatt med att drypa
droppar i en sked, grefvinnan Rosen, stående på
ett vördnadsfullt afstånd, bakom henne kammarfrun och
sköterskan, vidare amman, som dödsblek böjde knä
vid vaggan, samt slutligen drottningen i snöhvit mor-
gondrägt, stående helt nära det sjuka barnet och betraktande
det med bekymrade, dock långt ifrån för-
tviflade blickar.
»Hur är det?» ropade kungen med af ångest
darrande röst. »Är han mycket sjuk? ... Är det far-

ligt? . . . Kan denna sjukdom medföra döden — Nå, .
men så svara då! . . . Sophie! . . . Dahlberg! . . . Ha’
ni blifvit stumma? ... Måste jag förgäfves vänta på svar?»
»Ers Majestät!» svarade drottningen, rätande på:
sig till hela sin längd, »vi få ej vara för mycket otåliga.
Otålighet är en synd mot Gud, som pålägger i
motgångens börda. Om Herren behagar blir väl den
lille frisk igen, hvarom icke, måste vi underkasta oss
Försynens behag.»
Dessa den christliga ödmjukhetens ord, i stället
att lugnande inverka på kungens oroliga sinne, gen-
Ijödo der som skärande dissonnancer. Han kastade
en blick, full af det djupaste förakt, ja, af hat, på sin
gemål, i det han inom sig tänkte:
»Skenheliga bönesyster! Fördömda gås! Odrägliga
varelse, ovärdig att heta qvinna och mor! —
Hvad rör det väl henne om barnen lefva eller dö . . .
om de blomstra af helsa, eller ligga i plågor? — O,
det lönar ej mödan, att på en sådan staty, kosta hvar-
ken tankar eller ord.»
Från det ögonblicket låtsade Gustaf, som om han
alldeles icke hade märkt drottningens närvaro i rummet.
Han vände ej en enda gång blicken åt henne,
och då hon talade låtsade han sig als icke höra det.
Uteslutande talade han nu med Dahlberg, och gjorde
sig af honom underrättad om alla symptomerna af barnets
sjukdom.
Efter några minuter återvände kungen till sina rum,
dit följd tillbaka af Schröderheim, som nu sällan fick
lemna honom. d. v*. s. endast på fyra å fem timmar
hvarje natt, och det så länge hertigens sjukdom varade.
Bud sändes genast till öfverståthållaren om att alla
spektakler, maskerader och andra offentliga nöjen skulle
tills vidare inställas.
Kungen drog sig likaledes ifrån regeringsärenderna,
så betagen var han af sorg och fruktan. Han tillbrag-
te hela dagarna i pelarsalen och galleriet, samt en
och annan stund i bibliotheket, der han dock mer
grubblade än läste.
Middag spisade kungen i matsalen med det vanliga
sällskapet; men i lilla bönkapellet souperade han tillika
med riksrådet grefve Carl Scheffer, grefve Oxenstjerna,
baron Carl .Wachtmeister, grefve Gyldenstolpe, grefve

219 —
Posse, baron Taube, baron Essen, baron Armfelt och
Schröderheim. Det är alldeles förunderligt, allt hvad man läser
om Gustafs oro under denna tiden, samt den ångest
och otålighet han visade, både natt och dag. Omöjligt
kunde denna oro alstras endast af fruktan för att
det halfårsgamla barnet kunde tiliäfventyrs aflida. Man
har snarare velat härleda den från en ängslan, som
vanligen plägade under Mars månad bemäktiga sig
kungens sinne, dock likvisst mer och mindre, allt efter
omständigheterna. Gustaf var, ehuru ett stort snille,
ganska vidskeplig, som hvar man vet; han trodde på
drömmar, spådomar och annat skrock, och hade en
gång för alla fått i sitt hufvud, att Mars vore en för
honom och hans dynasti olycksdiger månad.
Det var under de ensamma stunderna med vännen
Elis Schröderheim, som Gustaf helt och hållet
öppnade sitt inre och lät se dess djup, sådant det var.
Han lät då icke sällan undfalla sig, att han fruktade
att en gång få dö för mördarehand, talade om Carl
Stuart, om Henrik 1Y och flera andra regenter, hvilka
fallit offer för ondskan, afunden eller partihatet, och
var derimellan så retlig till lynnet, att allt hvad Schröderheim
sade, tjenade endast till att öka hans otålighet.
Intet konversationsämne, det måtte nu vara hvil-
ket som helst, var i stånd att lifva eller förströ honom. *)
Slutligen märkte Schröderheim — och det med
verklig ångest — att Gustaf var allvarsamt sjuk, till kroppen,
liksom till sinnet; men det var honom omöjligt
att kunna förmå Hans Majestät att intaga medikamen-
t'er, eller att ordentligt öfverlemna sig åt livila och
sömn. Icke förrän kl. 2 om nätterna gick han till
sängs, och då morgonen kom berättade hans lifknekt
och favorit Russa, huru Hans Majestät haft föga eller
ingen ro, huru man bäddat och bäddat om åt honom,
utan att man lyckats göra det så, att han funnit sig
belåten med sin bädd och kunnat slumra i densamma.
Detta lika obehagliga, som onaturliga tillstånd fort-
varade från och med den 18, till och med d. 23 Mars,
då hertigen af Småland afled, söndagsmorgonen kl.
tre qvart till sju.
') Schröderheims Anteckningar.

Kungen hade trott sig den natten få kunna njuta
några timmars sömn, och således befallt, att man ej
skulle väcka honom förrän kl. sju på morgonen, icke
ens i den olyckliga händelsen af hertigens död.
Då nu denna inträffade, sammankommo i slottsrummen
en hel mängd herrar, med bekymrade miner
öfverläggande om hvem, som skulle åtaga sig att till
kungen framföra den sorgliga underrättelsen.
Just då kom kungens förste kammartjenare Gri-
berg ut från Hans Majestät, berättande att Högstdensamme
var vaken och hade frågat efter statssekreteraren
Schröderheim, samt ville af denne ändtligen veta
hur det stod till med hertigen.
Schröderheim svarade då, att han icke visste det,
just emedan Hennes Majestät drottningen var inne i
sjukrummet, hade under hela natten suttit på en pall
bredvid vaggan, och var ännu qvar der, så att han,
Schröderheim, icke kunnat gå in. Han sade sig ej
hafva hört, att någon särdeles förändring inträffat.
Efter några minuter återkom Griberg, med befallning
från kungen, att statssekreteraren Schröderheim
skulle genast inställa sig hos Högstdensamme.
»Nu gäller det!» yttrade Schröderheim och drog
djupt efter andan. »Det är väl så, märker jag, att jag
och ingen annan är bestämd till den sorgliga nyhetens
framförande »
Kungen mottog honom mycket vänligt och frågade:
»Har du varit inne hos hertigen?»
»Ja, Ers Majestät.»
»Var drottningen qvar ännu?»
»Hennes Majestät har varit der hela natten och sedan
klockan 1 suttit på en pall vid sängen, så att hon
med möda kunnat resa sig.»
»Har hon nu gått upp till sig?»
»Jag supponerar det.»
»Är hertigen död?»*)
I stället att svara, tog Schröderheim vattenkaraffi-
nen, hällde hastigt i ett glas och bjöd det åt kungen,
sägande: *) Detta korta samtal, äfvensom hela kapitlet är rent historiskt.
— Se Schröderheims Anteckningar, pag. 76.

ti Var så nådig ocli drick.»
Härvid kysste han, under tårar, monarkens hand.
Kungen sade för ögonblicket icke ett ord, hvar-
igenom hans vän erhöll tid, att oförmärkt skynda till
dörren och öppna den, så att grefvarne Gyldenstolpe
och Oxenstjerna, samt baron Armfelt, hvilka stodo
derutanföre, genast fingo inträda. De nalkades Gustaf
och sade honom några tröstande ord, på hvilka han
ingenting svarade, utan lade sig åter ned i bädden och
sade sig vilja sofva, hvarför han bad samtliga herrarna
aflägsna sig.
Men de funno ej för god t, att den gången hörsamma
hans befallning, anseende med skäl tystnaden
och ensligheten skadliga för Hans Majestäts dåvarande
upprörda sinnestillstånd. Snarare än att öfverlemna
honom åt sina egna tankar, tyckte de förskingring
bäst passande, och lyckligtvis behöfver man vid ett hof
aldrig sakna ämnen till dissipation.
Det kungliga barnet hade aflidit på en söndagsmorgon,
så att tacksägelse samma förmiddag måste
göras i alla stadens kyrkor, omedelbarligen efter hög-
messans slut. I anledning häraf borde kongl. öfver-
hofpredikanten baron Taube genast efterskickas, tillika
med riksmarskalken grefve Gyllenstjerna, hvilken vid
ett tillfälle, sådant som detta, var en högst nödvändig
person. Dernäst fordrade etiketten ett kondoleansbud till
Hennes Majestät drottningen. Bäst passande och mer
tröstande för Hennes Majestäts bedröfvade hjerta, vore
dock om Hans Majestät konungen täcktes stiga upp,
kläda sig och sjelf gå öfver till drottningen, menade
Sehröderheim; men derom ville Gustaf als icke höra
talas, utan yrkade han enständigt, att någon af de hos
honom närvarande herrarne skulle gå.
Medan man härom öfverlade, anmältes riksrådet
grefve Bjelke, som var drottningens öfverstemarskalk
och som å Hennes Majestäts vägnar kom, för att un-
derätta sig om huru Hans Majestät konungen sig befunne;
hvarjemte herr öfverstemarskalken förklarade,
såsom orden föllo, »det Hennes Majestäts föresats hade
varit, att, om dess krafter och konsternation medgifvit,
vid dödsfallet genast gå öfver till kungen och taga en
konsolation utaf att sjelf framföra underrättelsen.»

— m> —
Det var förunderligt hvad detta galanteri smakade
den vid allt slags smicker insöfda kungen. Drottningens
förekommande artighet gjorde på honom ett intryck,
som ej allenast mildrade de bittra känslor han
nyss hade hyst emot henne, utan äfven till en viss
grad skingrade hans sorg för ögonblicket. Han lät
helsa Hennes Majestät. . . att han ämnade, så snart han
stigit upp och hunnit göra sin toilett, personligen be-
gifva sig till henne, till afläggande af ett kondole-
ansbesök, hvarefter han med mycken vänlighet underrättade
sig om Hennes Majestäts helsa, samt i nådiga
ordalag afskedade grefve Bjelke, hvilken djupt bugande
aflägsnade sig.
Och nu kommo en mängd saker på tapeten, hvilka
på intet sätt tilläto något grubbel, eller öfverlemnande
åt egna tankar. Kungen talade genast om bud, som
skulle afsändas till de Kungliga Högheterna, men Arm-
felt och Gyldenstolpe förklarade till Hans Majestäts
stora tillfredsställelse, att de redan på eget bevåg tagit
sig dristigheten att affärda bud till Deras Kungliga
Högheter. Så kom baron Taube, och nu handlade det uteslutande
om tacksägelsen, hvarefter Taube aflägsnade sig.
En hel mängd personer, nödvändiga att tala vid
under sådana omständigheter, som vid ett nyss inträf-
fadt dödsfall, kommo och gingo, allt under det kungen
fortfarande låg i sin bädd. Att baron Munck icke syntes
till förundrade ingen af de till hofsocietén hörande
herrarna, emedan Armfelt och Munck hade aftonen förut
haft en tvist sinsemellan, och den ganska het ändå.
Man visste, att kungen var derom underrättad, men han
låtsade om ingenting; ej heller frågade han efter sin
favorit Munck. På hans ansigte låg ett moln af djupaste
sorg: det märktes dock, att denna sorg för ögonblicket
något skingrades af de talämnen, som från berörda
sorgliga händelse voro oskiljaktiga, men man befarade,
att saknaden och smärtan nog skulle åter taga
ut sin rätt, då stillhet, lugn och tystnad inträdde.
Klockan mellan 9 och 10 anmältes Deras Kungliga
Högheter hertginnan och prinsessan. Kungen låg ännu.
Han lät fråga om damerna täcktes inträda, och om han
finge liggande emottaga deras besök. Systern och svägerskan
inträdde.

Tårarna stodo Gustaf i ögonen, men damerna sökte
på allt sätt trösta honom, sedan de uttalat de kondo-
leansformler, som den stränga etiketten fordrade. De
satte sig på hvar sin stol bredvid sängen, och började
språka med den kungliga brodern.
Hertiginnan, den ännu lika ystra Hedvig Elisabeth
Charlotta, som såg allting i rosenrödt här i lifvet och
i hvars lexikon orden sorg, saknad och ledsnad säkerligen
icke funnos, började småningom att från det bedröfliga
ämnet, prins Carl Gustafs död, öfvergå till helt andra,
slutligen alldeles heterogena, och blef småningom så
rolig, att hon till och med narrade Gustaf att draga på
munnen. Kungen frågade plötsligt om de båda damerna täcktes
