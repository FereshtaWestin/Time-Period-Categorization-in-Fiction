att han förblef alldeles stum och kunde blott upprepa
sina något klumpiga bugningar.
Carl Gustaf var liten till växten, hade grofva lemmar
och ända ifrån ungdomen mycket anlag för fetma.
Nu hade detta, under de år han varit frånvarande, utvecklat
sig, så att han föreföll Christina mindre, tjockare
och otympligare än — icke allenast alla herrar
vid hennes hof, utan äfven alla dem hon erinrade
sig hafva sett.

Men med den takt och kungliga hållning hon så
väl egde i sin makt, endast hon ville det, insåg hon
ögonblickligen, att så borde dock audiensen ieke aflöpa.
Hon fann sig derföre genast och sade med utsökt
behag: — Jag hoppas, ädle frände, att ert vistande vid
svenska hofvet ej må blifva alltför kort! Ni eger här,
förutom en drottning och fränka, som gerna ser er, en
åldrig fader, som i åratal längtat efter sin frånvarande
hjelteson, en ung broder, eder i allt värdig, en kär
syster, nu en svensk ädlings brud, samt en blifvande
svåger (hon visade på grefve Magnus), som längtar att
med er få återknyta barndomens vänskapsband, hvilket
nu genom slägtskapens måste blifva dubbelt både ljuf-
yare och starkare. På det att ingenting må hindra er
att vid vårt hof uppträda med den glans, som höfves
en prins af wasablodet, gifver jag er i förläning Borgholms
slott på Öland, med alla dess underlydande hemman.
Innan aftonen skall ni bekomma nödiga dokumenter
derpå, så att ni redan från i morgon kan börja
uppbära inkomsterna.
Prinsen stammade några ord till tacksägelse, gjorde
åter ett par tafatta bugningar och aflägsnade sig.
Audiensen var slutad.
Knappast kunde Magnus de la Gardie få tillfälle
att komma drottningen nog nära, för att helt sakta
kunna tala vid henne förrän han yttrade:
— icke har han just figuren för sig, min tordne
lekkamrat och blifvande svåger. ;
— Nej, det skall Gud veta — svarade drottningen.
Uppmuntrad häraf och finnande, att hans anmärkning
ej tog illa, fortfor grefven:
— Och grace och smidighet hafva ej heller fallit

på hans lott, stackars Cari Gustaf. Bäst vore om han
för alltid qvarstannade i lägret, ty der är väl hans
egentliga plats; men i hofvets salar, der tar han sig
illa ut. Christina teg och lemnade audienssalen, för att
begifva sig in i sina egna rum. De la Gardie återvände
till sig, förnöjd att hafva fått ostraffadt yttra ett
klander öfver den, som så många önskade se vid thro-
nen, såsom drottningens gemål. Det öfverensslämde
ej med grefvens fördel, att drottningen skulle hafva
någon sådan och han hade med hemlig glädje sett det
föga fördelaktiga intryck, som Carl Gustaf gjort på sin
kusin. Hur väl, att han nu (grefven) (ill ett godt slut
fått säga de der orden om Carl Gustafs otymplighet.
Christina hade väl ingenting svarat på hans sednaste
yttrande; men pilen var dock afskjuten och de la
Gardie visste, att den nog satt qvar med sina hvassa
hul lingar. Mången tror — och historien vill ock, på flera
ställen, gifva vid handen, att grefve Magnus, synnerligast
efter sitt giftermål med Maria Euphrosine, ifrigt
arbetade för hennes bror och verksamt trädde på hans
vänners sida; men så var icke förhållandet. Om man
noga forskar skall man finna, att grefven spelade ett
dubbelt spel med sin svåger.
Grefve Magnus Gabriel var, på det hela taget,
ingenting: icke snille, icke statsman, icke krigare, icke
vetenskapsman —• med ett ord — ingenting annat, än
hvad vi i våra dagar kalla ett salongslejon. Men en
slipad karl var han och ställde sig derföre alltid såsom
Carl Gustafs vän och medhållare, korresponderade flitigt
med honom och låtsade på ett högst förtroligt sätt

gifva honom del af alla de förhållanden han borde lära
känna, då han var från hofvet aflägsnad.
Carl Gustaf var aldrig hvad man kallar dupe af
sin svågers låtsade vänlighet. Han hade väl ett ögonblick
hoppats, att den möjligen skulle kunna blifva
verklig; men knappt hade han varsnat grefvens försmädliga
min vid audiensen, förrän han, med sitt ljusa
förstånd, genast visste hvad han hade att rätta sig efter.
Han beslöt dock, att låtsa om ingenting, tillsvidare,
men att emellertid i allt vara på sin vakt.
Han qvarstannade, under vintermånaderna i Stockholm
och visade sig i hofsocietén, dock endast på drottningens
särskildta befallning derom. Föröfrigt förde
han ett stilla och indraget lefnadssätt, tillbringade de
flesta stunder med sin gamle far och visade sig mycket
sällan ute. Försigtigheten föreskref honom allt
detta; ty med skäl fruktade han, att man eljest skulle
beskylla honom för, att vilja skaffa sig anhängare; något,
som han sorgfälligt måste undvika, såvida han
ville stå någorlunda väl hos drottningen.
Det overksamma och med hans vanor föga förenliga
lif, som den unge fursten nu förde, inverkade
emellertid ganska menligt, både på hans helsa och
lynne, så att han magrade betydligt och såg ganska
melankolisk ut. Han önskade också ingenting högre,
än att drottningen snart måtte gifva ett bestämdt svar
på hans anhållan om hennes hand, eller ock, att —
ifall af bestämd hopplöshet — ånyo få lentna Sverige
och störta sig ut bland faror och dödar.
Stundom, då hans heta wasablod kokade öfver —
och det hände icke så sällan — yttrade han sig vara
frestad, att genast göra slut på den pinsamma, underordnade
roll han tyckte sig spela, och för alltid bjuda

farväl åt drottning, fädernesland och alltsammans. Hvar-
enda fiber inom honom kom i svallning, menade han,
vid att se sig, en prins af wasarnas ryktbara ätt,
en prins, nära beslägtad med kungahuset, en hjelte,
som redan vid så unga år hade på stridens fält skurit
odödliga lagrar, gjort sitt fosterland både nytta och
heder, samt icke sparat hvarken krafter eller blod, då
det gällt att draga ut mot landets fiender; — att nu
se sig dagligen och stundligen ringaktad, förbisedd,
tillbakasatt, trängd i skuggan — ja, alldeles förgäten
-— och det för en vekling, hvilken aldrig gjort hvarken
fosterlandet eller menskligheten den ringaste nytta
... som icke egde annan förtjenst, än att vara utomordentligt
artig och kunna skicka sig utomordentligt väl.
— Jag skall — sade han — begifva mig ut i
främmande land, efter att först hafva i reda penningar
förvandlat det lilla jag eger. Med fördöljande af min
furstliga börd och under ett antaget adligt namn skall
jag der söka min lycka i kriget.*) s
Men hans far och de verkliga vänner, inför hvilka
Carl Gustaf fällde sådana yttranden, rådde honom, att
i Guds namn hafva tålamod, afbida tiden och ej fatta
något öfveriladt beslut, som han sedan i all sin tid
kunde få bittert ångra. Man föreställde honom allvarligt
—- och det särdeles hans förtrogne och tillgifne
vän Lorentz von der Linde, Gertruds bror — att han
ju genom ett sådant oförnuftigt företag skulle ohjelp-
ligen störta sig i onåd hos drottningen och således gå
miste om såväl hennes person, som den krona hon
möjligen kunde i en framtid ämna honom och hans
ätt. Han skulle ock derigenom förverka svenska folkets
kärlek och aktning, som han nu i så hög grad
*) Historiskt. Carl Gustafs yttranden, fastän i bref.

åtnjöt. Då han nu icke ens förmådde lägga så mycket
band på sitt stolta sinne, att han fogade sig efter sin
lagliga öfverhets vilja, hur skulle han då, furste, som
han var och alltid hade varit, kunna, under ett antaget
namn, böja sig efter honom till börden underordnade personers
nycker och orättvisa? — Vore det då icke bältre
att qvarstanna i fosterlandet, der det gick ingen nöd på
honom, der han hos hela nationen stod i högt anseende
och der hans framtid, i alla händelser, vore försäkrad?
Ty nog skulle ju drottningen år från år öka hans underhåll
och —• om hon ock icke toge honom till gemål,
eller utnämnde honom till thronarfvinge,' skulle
hon dock säkert gifva honom rika konungsliga förlänin-
gar, af hvilka han kunde lefva furstligt och enligt sin
höga härkomst. Bättre vore väl det, än att i främmande
länder, sedan den medhafda lilla summan tagit
ett hastigt slut, utan beskyddare, utan verksamma vänner,
okänd — kanske ock misskänd och tillbakastött
— bli en tiggande äfventyrare. Ty vid intet utländskt
hof — det forespeglade man honom — skulle han göra
lycka, eller ens blifva mottagen, då det spordes... och
hvad spörjes icke?... hvem han egentligen var, samt
att han hos sin egen öfverhet, sin drottning, den stora
Christina, fallit i ohjelplig onåd.
Carl Gustaf, ehuru häftig och uppbrusande, hade
dock nog sjelfbeherrskning att lyssna till sina vänners
välmenta råd och att med tålamod upptaga deras lika
stränga som uppriktiga tillrättavisningar. Han lade
band på sin otålighet, sväljde sin harm och beslöt att,
så godt sig göra lät, lappa den söndersprängda tåla-
modspåsen. Knagpast var Christina, på den nyssbeskrifna audiensdagen,
återkommen till sina rum, förrän hon lem-

nade sin uppvaktning i de yttre rummen och utan att
ens tillkalla sina kammarfruar, för att få hjelp till af-
tagande af den besvärliga granna drägten, begaf sig
direkte in i sin studerkammare, för att lemna fritt lopp
åt sina tankar. Der fick hon vara allena, der vågade
ingen störa henne, såvida det ej var ytterst angeläget
och maktpåliggande; här fick hon således tänka i ro.
—- Nej, aldrig! — utbrast hon och kastade sig
ned på en stol, aldrig blir jag Carl Gustafs gemål. —
Den der lilla korfven... stormagig... stel, styf, tafatt
och otreflig på allt sätt! Jo, det,'skulle just vara något
att presentera för de främmande sändebuden...
det vore ett porträtt att sända kring Europas alla riken !
... Jag vet, att man har den godheten tala om mig
som ett underverk af snille och lärdom; men då finge
man ock tillfälle att beundra den snillrika drottningens
goda smak. — Fi donc!... Min värde kusin må vara
aldrig så tapper, aldrig så klok, aldrig så beläsen, till
och med, så kan han dock ej uppbära sin värdighet
såsom furste. Till borgmästare skulle han på sin höjd
passa; och ämnade jag honom icke till Svea rikes kronprins,
sä hade jag, minsann, god lust att utnämna honom
till borgmästare i Trosa, Säther, Falsterbo eller
någon annan lika lysande stad. Ha! ha! ha!... det
vore ypperligt!
Hon tystnade här och föll i djupa funderingar,
hvarunder hennes panna alltmer och mer mulnade och
bröstet började höja djupa suckar.
— Nej! — utbrast hon ändtligen, — Christina,
Sveriges drottning, är ej skapad för att blifva lycklig.
Phcenix kalla de mig och jag liknar denna stackars
fogel i så måtto, att jag icke har och aldrig får någon
like. Hittills hade jag dock tänkt, att jag för att göra

folket till viljes, skulle taga mig en gemål, som skulle
få vara ingenting annat... icke min medregent... icke
min rådgifvare. Det har visserligen alltid äcklat mig
vid tanken på en sådan figur och jag har ej ens i min
själ velat bevärdiga en dylik med namn af man. Emellertid
— hvad var att göra, tyckte jag: folket nöjer
sig icke med mindre och jag måste väl slutligen gifva
vika. Men, så läste jag en gång i Bibeln dessa ord,
sagda om mannen till qvinnan: Och han skall vara
din Herre!... Ha! tänkte jag; någon herre vill jag
aldrig hafva och ej heller synda emot Gud genom ett
upp- och nedvändt förhållande inom äktenskapet. Min
egen herre vill jag vara och förblifva och icke ens åt
den jag älskar skulle jag vilja inrymma en hårsmån af
det välde, som är mig så kärt; icke ens med homm
skulle jag en ljerdedels timma vilja dela makten.
— Älskar! — fortfor hon efter ytterligare några
sekunders uppehåll. — Ja, väl!... älskar! Hvi skulle
jag tveka att för mig sjelf erkänna, det jag har ett
hjerta? — Älskar gör jag, sedan femton månader; och
när Christina älskar gör hon det med hela sitt varma
hjerta, med alla sin själs känslor, med alla sin hjernas
tankar, med hela sin varelse, hela sitt lifliga, känsliga,
själfulla jag. Christina gör ingenting till hälften, ingenting
på fusk, ingenting ytligt. Verklig och djup
måste derföre hennes första kärlek vara.
— Hennes första kärlek!... Gifve Gud äfven den
sista!... Christina kärl... Gustaf Adolfs stolta dotter...
hon som ej velat böja sig för något inom
hela universum, knappast för det högsta väsendet, hon
skulle, som en vanlig qvinna, ja, i likhet med den
lägsta, den enfaldigaste qvinna i hennes rike, låta sig

besegras af denna makt, som kallas kärlek ocb som
hopen tjenar, utan att förstå den !...
— Det måste ha ett slut. Ett medel har jag redan
pröfvat och då det blef utan verkan måste jag försöka
ett kraftigare. — Skiljsmessa... en längre frånvaro.
.. det duger icke, att dagligen se för sina ögon
denne förföriske Antinous, det skönaste menniskoexemplar
naturen har frambragt. Han måste, han skall
aflägsnas.

IX.
Beskickningen till Frankrike.
Man var redan i Maj 1646. Grefve Magnus Gabriel
de la Gardie och den unga pfaltzgrefvinnan Maria
Euphrosyne hade redan i fjorton månader varit förlof-
vade och ännu hördes der intet giftermål af.
Hvad kun-de väl vara orsaken till detta långa dröjsmål?
Ingalunda var det den höga fästmön, som gjorde
invändningar mot trolofningstidens afkortande; man
hade ju aldrig frågat henne derom. Och då fästmannen
icke talade om sin längtan till Hy mens altare,
ingalunda gick det an, att bruden fällde ett sådant
yttrande. Hvad var det man väntade på? Grefven var rik,
alldeles omätligt rik, och hade utsigt att, till följd af
drottningens öfversvinneliga nåd, bli med hvarje år allt
rikare. Om bosättning kunde knappt bli fråga, då den
unge ädlingen redan hade sitt eget hotel, der han,
liksom hans far, lefde på fullkomligt furstlig fot och
der allt var redo till brudens emottagande, hade hon
än varit af kejserlig härkomst.

Ännu en gång: Hvad kunde väl förorsaka det
ånga uppskofvet?
Historien uppgifver ingen orsak och efterverlden
har — liksom samtiden hade — fritt fält för sina gissningar.
Månne väl iästmannens hjerta verkligen hade kallnat
och önskade han på allvar, att genom vinnande
af tid kunna slutligen draga sig ur spelet?
Det är hvad ingen kunnat någonsin rätt utgrunda.
Litet flat hade grefven väl i början sett ut, när drottningen
så der plötsligt tillställde hans förlofningsfest;
men sedan han väl hunnit sätta sig in i den tanken,
att hans — kanske någon tid närda, alltför djerfva
förhoppningar med ens och för alltid strandat, så fann
han sig dock lycklig af vissheten om sin blifvande förening
med den, hvars bild han sedan sin första ungdomstid
burit i sitt hjerta. Ty att han älskade prinsessan
Maria lika varmt och uppriktigt som förr, der-
om är intet tvifvel, fastän ärelystnaden — beklagligtvis
— var hos honom så mäktig, att den ställde sjelfva
kärleken i skuggan.
Hade Christina på allvar velat och slutligen lyckats
välja de Ja Gardie till gemål, så är det säkert, att den
svindlande höjd, hvartill hon lyftat honom, i början
gjort honom hufvudyr af glädje. Men lika säkert är,
att han, då det första sällhetsruset fått bortdunsta,
skulle saknat sin Maria och bittert ångrat, att han för
en tom skuggbild, som kallas höghet, kunnat förspilla
ett helt lifs ren och varaktig lycka. Bestämdt hade
han funnit lifvet vid Christinas sida tomt och kallt,
ehuru omstråladt af den yttre lyckans solsken. Tv
grefve Magnus älskade aldrig Christina, hur mycket

han än sökte att behaga henne. Hvad han hos henne
älskade var drottningen, icke personligheten.
Efter förlofningsceremonien gjorde han således allt,
för att öfvertyga prinsessan om sin glädje öfver att
det ändtligen kommit så långt. Afven inför andra
visade han sig mot henne såsom den mest uppmärksamma
fästman, så att de, hvilka på sjelfva förlofnings-
dagen tyckte honom hafva ett besväradt utseende, småningom
bringades derhän, att de icke rätt visste hvad
de skulle tänka.
Och prinsessan sjelf, den stackars fästmön, hvad
trodde väl hon?
Ack, hon var långtifrån lycklig och tillfreds. Väl
tyckte hon sig numera ej hafva skäl att tvifla på gref-
vens kärlek, ty han gjorde ju allt för att derom öfvertyga
henne; och ändå — hvarfor dröjde han med
brölloppet? Den stackars prinsessans lif var åter ett vacklande
mellan fruktan och hopp — endast ett nytt kapitel af
en gammal historia. Förr hade hon tviflåt om hon
någonsin skulle få bära de la Gardies förlofningsring;
nu bar hon den och måste dock tvifla om hon någonsin
skulle bli hans maka.
Att Maria skulle fortfarande genomskåda drottningen
och finna, att hela trasslet härrörde från henne,
är lätt att begripa, samt lika lätt, att hon i samma
mån vredgades på Christina. Kärleken är ingen mild
och ädelmodig känsla, der den går hand i hand med
svartsjukan; och när har man väl mot en rival varit
skonsam, förlåtande och vänskapsfull?
Aldra mest grämde det dock prinsessan, att hon
ej fick visa sig sådan hon var, ej låta stormen i sitt inre
rasa ut, utan nödgades, för underdånighetens skull,

bära en mask, hvilken blef henne med hvarje dag
odrägligare. Maria fann sig således ganska olycklig — åtminstone
under — man kan med full visshet antaga det
—-halfva delen af sin fästmöstid. Ty med sin Magnus,
såväl inom familjen, som i större kretsar, kunde hon
tillbringa de Ijufvaste timmar, lycklig af att endast se
honom och höra honom tala; hur mycket saligare då,
när hon såg sig vara föremål för hans hyllning! Men
deremellan, då han var frånvarande, då hon visste, att
han hos drottningen tillbragte vida flera timmar, än
hos sin trolofvade, att han hos Christina kom och gick
när helst han behagade, att han dröjde längre än skickligt
var och det helt allena med den unga monarkinnan,
då sönderslets hennes bröst af svartsjukans qval, och
hvad hon önskade sin kusin, men icke var det ett långt
lif och en lyckosam regering.
Och likväl... om hon hade kunnat skåda ned i
drottningens inre, hur ojemförligt lyckligare skulle hon
icke hafva känt sig, än den i sanning beklagansvärda
Christina var. Hade hon kunnat bevittna drottningens
oro, hennes ånger, hennes sjelfförebråelser och alla hennes
inre strider, hon skulle då hafva beklagat, i stället
att vredgas på henne.
Hvad ångrade då Christina? — Att hon, mot sitt
bättre vetande, störde tvänne älskandes lycka, förgiftade
sin fränkas och lekkamrats lif. — Hvad förebrådde
hon sig? — Att hon, den eljest så stolta, så okufliga,
så sjelfständiga och sjelffortröstande, dock hade så föga
välde öfver sig sjelf.
De la Gardie var nu en annans trolofvade. Detta,
som var ärnnadt till skydd mot en oloflig böjelse,

ökade snarare dess makt, genom den yttre frihet det
förlänade. Men — om han helt hastigt blifvit gift med Maria?
— icke heller det hade varit något vatten på Christinas
hjerteglöd. Den hade flammat lika stark: samvetsagget
deröfver hade blott varit mera pinande.
Gunstlingen måste således på en tid aflägsnas;
men huru finna någon förevändning dertill? Det var
hvad som drottningen länge och väl i tysthet funderade
på.
Men med ett sådant hufvud som Christinas blir
man dock icke i längden alldeles strandsatt på medel
till sina planers utförande. Hon uppfann för de la
Gardie något, som på en gång skulle både smickra
och roa honom. Ty. fastän trolofvad, skulle han dock
— det insåg drottningen — hafva ingenting emot, att
på en längre eller kortare tid utbj ta vistandet vid det
då ännu temligen tarfliga svenska hofvet emot det så
utmärkt lysande fransyska.
Helt och hållet för de la Gardies skull, föll Christina
på idéen till denna märkvärdiga ambassad till
Frankrike, i spetsen för hvilken hon satte sin afgud,
sin beundrans och kärleks föremål. Beskickningens
uppdrag skulle vara: att lyckönska den franska regeringen
till dess vapens framgång; att framföra drottningens
och hela svenska nationens tacksägelser för
fredsunderhandlingen vid Brömsebro, att uppmana till
trofasthet i det slutna förbundet, varna för Bajern, anhålla
om flera franska truppers afsändande till Tyskland,
jemte mycket annat, hvarom man kunnat lika
bra skriftligen underhandla. Detta var också hvad
Axel Oxenstjerna helt allvarligt föreställde drottningen.
Men hon tycktes finna ett nöje i att motsäga sin gamle

fosterfader och hon genomdref sin vilja, hur oförnuftig
den än var. — Hon var drottning och allrådande.
Det var icke rikskanslern allena, utan alla förnuftiga
menniskor med honom, som längesedan med stort
bekymmer och mycken fruktan för framtiden varsnat
den unga monarkinnans böjelse för slöseri. Redan hade
hon börjat bortskänka. kronans egendomar, den ena
efter den andra, hade börjat, finna smak i dyrbara
möbler, storartade och kostsamma nöjen, samt mycken
annan lyx, hvarom hon hörde utlänningar tala. Hon
blygdes öfver att i Sverige, der hon styrde, allting var
så tarfligt och hon gjorde allt för att i yttre mån upp-
hjelpa den felande glansen. Beskickningen till Frankrike
var nu hennes första kolossala dårskap, hvilken
sedan, beklagligen, efterföljdes af flera.
Och icke nog med att denna alldeles onödiga beskickning
verkligen blef af; utan Christina, dervid
understödd af gamle grefve Jacob de la Gardie, Gyl-
lenhjelm och några flera, gjorde äfven det förbehållet,
att den skulle ske med all upptänklig prakt och
ståt, såsom varande den första under drottningens regering*).
För oss, efterkommande, som läsa derom.
förekommer den som en saga, och likväl sammanstämma
alla svenska historieskrifvarne i uppgifterna derom.
a Sällskapet bestod, — lör att ord från ord anföra
häfden, — å drottningens vägnar af (förutom grefve
Magnus) en hofmarskalk, två kammarherrar, sexton
utvalda ädlingar, trettio dylika frivilliga, åtta garder, (?)
fyra pager, sex lakejer och fyra trumpetare, allt af
drottningens folk. Dertill hade grefve Magnus af egna
tjenare dubbelt så många.
Drottningen ville, att den nu sjuttonårige piältz-
*) Ordagrannt historiskt.

grefve Adolf Johan, som hon höll särdeles mycket af,
skulle medfölja ambasaden, dels såsom hörande till
sviten, dels som det hette, för att i Frankrike öfva
sig i studier och idrotter. Smickrad och förtjust på
sin unge sons vägnar underlät gamle Johan Casimir
helt och hållet att yttra något klander öfver drottningens
oerhörda slöseri, hvilket väl eljest icke hade ute-
blifvit. Tvärtom gjorde han den anmärkningen, att
beskickningen ännu icke var fulltalig, utan borde der
vara ännu en person med, nämligen en, som i grund
förstode och vore van vid att sköta underhandlingar,
och pfaltzgrefven föreslog dertill en vid namn Strass-
burg, hvilken förr varit svenskt sändebud i Constanti-
nopel. Drottningen gillade förslaget och Strassburg
blef antagen *).
I fråga om sällskapets egentliga antalssiffra äro
historiens uppgifter något stridiga. En del häfdateck-
nare påstå, att sällskapet bestod af 200 personer, en
annan att det uppgick till 250.
Ett kronans linieskepp och tre fregatter beordrades
till Stockholm i och för den stora och lysande ambassaden.
De utrustades, uppsnyggades och inreddes på
bästa sätt, dels för att med heder kunna visa sig vid
Frankrikes redd, dels för att vara den tjugotreårige
ambassadören fullt värdiga **).
Under hela Maj månad, såväl som under större
delen af Juni rustades med de trenne fartygen. Folket
knotade, men drottningen visste ej derom. Till
henne personligen frambars intet knot, ingen klagan:
tvärtom insöfde hon sig sjelf i den illusionen, att hon
genom sitt storartade företag gjorde sig beundrad, så
*) Historiskt.
**) Alltsammans historiskt.

väl inom riket, som i främmande länder. Huru skulle
man icke i utlandet ej allenast erkänna, utan äfven
berömma Sveriges, det lilla, obetydliga, i en aflägsen
vrå belägna, af naturen styfmoderligt behandlade landets
förmåga, att ändå göra sig gällande och aktadt
bland andra Europas nationer och framförallt den snillrika
monarkinna, som vid endast tjugo års ålder och med
så ringa tillgångar kunde åstadkomma så mycket. Huru
skulle icke — tyckte den förblindade Christina — sven-
skarne få skäl att yfvas, att fröjdas öfver ett sådant
beröm af ett bland söderns rikaste folk.
Den stackars pfaltzgrefvinnan var, under allt detta,
alldeles otröstlig, ehuru hon så väl inför sin fästman,
som inför drottningen, bjöd till att visa sig glad. Det
var endast i sin äldsta brors sköte, som hon kunde
utgjuta sitt hjertas djupa, innerliga sorg och finna tröst,
just derföre, att han, den stackars prinsen, var lika
bedröfvad och af samma skäl.
Ofverallt, eljest, mötte hon idel glada ansigten.
Christina var väl egentligen långt ifrån glad öfver sin
gunstlings aflägsnande; men hon visade dock dervid
mera glädje än sorg och i sjelfva verket gladde det
henne, att förslaget med beskickningen gick igenom
och att hon fick lysa så väl med sin ambassadör, som
med hela sin ambassad. Hon hoppades ock för sitt
hjerta de lyckligaste resultater af en längre skiljsmessa.
Deremot veta vi, att den arma fästmön ej kunde erhålla
någon tröst af sin far, som på Adolf Johans vägnar
var så förtjust öfver hela företaget. Och denne
