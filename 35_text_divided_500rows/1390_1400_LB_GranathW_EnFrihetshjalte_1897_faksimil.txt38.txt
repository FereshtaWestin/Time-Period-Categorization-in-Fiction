att kungliga slottet plundrades och tyrannen bragtes om lifvet.
Den fångna prinsessan utropades straxt till drottning och kort
derpå blef hon krönt med mycken ståt.
En af de närgränsande staternas konungar bjöd väl till att hämnas
tyrannens död; men Nadir marscherade utan dröjsmål emot honom
med en krigshär och visade så mycken tapperhet vid detta tillfälle,
att han slog fienden på flykten, tog konungen till fånga och förde
honom med sig tillbaka i segertåg in i hufvudstaden,
* *
*
Således var Nadir nu åter en stor man; och detta ombyte skedde
så hastigt, att han deröfver stannade i förundran.
Xanti påstod, att denne nye general borde på ett högtidligt och
utmärkt sätt belönas och drottningen hade redan fattat ett dylikt
beslut. Hon påminde sig, att hon hade honom att tacka för hela sin
lycka och hennes uppsåt var att med honom dela sin sällhet och sin
krona. Men Nadir kände hos sig ingen åtrå efter en sådan lycka.
Han var redan ledsen vid hoflefnaden och brann af längtan att
komma derifrän. Han tänkte på Zulma, men utan hopp att få se
henne mera.
Med ett ord: Hans ostadiga sinne längtade efter nya äfventyr
utan något bekymmer eller någon fruktan för, hvad han derigenom
kunde komma att undergå.
Under dessa flerfaldiga betraktelser öppnade han åter sin bok,
hvarur han inhemtade detta svar:
»Det mest lugna och tysta hof är ofta ett brusande haf; och
det mest brusande haf är ofta mindre farligt än det lugnaste hof!»
Nadir förklarade dessa ord efter sin dåvarande sinnesförfattning
och det på sådant sätt:
— Jag måste på hafvet söka ett lugn, som jag inte kan finna
vid hofvet. —-
Han begaf sig derpå till drottningen för att begära sitt afsked.
Drottningen blef både förundrad och mycket sorgsen öfver denna
begäran, som hon emellertid inte kunde afslå.
Nadir blef då öfverhopad med åtskilliga dyrbara skänker, som

500
\ han inte kunde neka att mottaga af henne; och sedan han med henne
och Xanti genom de ymnigaste ömhetstårar befästat en inbördes till-
gifvenhet och vänskap begaf han sig på vägen till närmaste hamn.
Han fann der ett skepp, som låg färdigt att segla till ett ganska
aflägset land.
Som det var honom fullkomligt likgiltigt, i hvilket land han lefde,
så steg han utan minsta betänkande om bord.
Resan gick i början med en gynsam vind och efter önskan; men
efter några dagars seglats uppväxte en häftig storm och följden deraf
blef ett Ömkligt skeppsbrott.
Nadir sökte att simmande frälsa sitt lif, men såg icke något
land eller någon ö, dit han kunde vända sin kosa.
Slutligen började stormen att sakta sig och han tyckte sig känna
något stöd under sina fötter. Han fann, att det var en klippa, som
uppreste sig från hafsbotten och höjde sin spets upp ur böljornas
sköte. På denna klippa klättrade han upp och började åter att tänka
på sina besynnerliga öden; men af alla besvärligheter, han genomgått,
var inte ett enda, hvars minne plågade så mycket hans själ, som
hans oförlåtliga uppförande mot Zulma.
Det var ännu natt, då han sysselsatte sig med dessa tankar.
Så snart dagen nalkades, tog han fram sin bok, som var det
enda, han kunnat frälsa från hafvets förödelse. Han öppnade densamma,
men fann inte något svar.
Han blef deröfver mycket bestört och trodde, att han inte rätt
hade förståt^ meningen af det förra.
Sedan han en stund med bekymmer betänkt, hvad han nu borde
göra, då allting syntes honom så mörkt och förtvifladt, såg han sig
omkring och blef i detsamma varse ett land, som han förut inte
observerat och som ej var så långt aflägset.
Efter några timmar fick han med förundran se sin klippa orn-
gifven af båtar, hvaraf en tog honom ombord och rodde honom till
stranden. Besättningen förde honom derpå till en hög kulle, som var om-
gifven med skuggrika träd och hvarest man hade tiilredt en stor
offerfest. Öfverstepresten infann sig och lade med mycken andakt en krona
på altaret.

Derpå frågade han Nadir, som var framförd af folket, hvilken
han var och fick derpå detta besynnerliga svar.
— Jag är allting och ändå ingenting. Jag har varit en öfver-
hetsperson och höfding öfver ett ianskap: fånge och statsminister;
eremit och anförare för en krigshär.
Ofverstepresten frågade vidare:
— Hvar har ni er egendom och edra penningar?
— Alltsammans är förloradt!
— Edra vänner?
— Jag har aldrig egt några vänner!
— Edra smickrare?
— Sådant folk tål jag inte!
— Hvad är orsaken till, att ni förlorat alla edra embeten?
— Intet annat än min egen vilja!
— Hvad är det, som fört er hit till oss?
— Mitt öde! —
Nn började allt folket klappa i sina händer och ropade:
— Länge lefve vår konung!
Och ölverstepresten satte kronan på hans hufvud. —
Nadir föll öfver allt detta i så stor förvåning, att han knappast
ville tro på verkligheten af sin nya värdighet; men gåtan blef på
hans begäran snart löst.
— Man berättade honom, att kronan der i landet icke ärfdes,
utan tilldelades genom val; att man vid konungars af- och tillsättande
endast rättade sig efter afgudasvar; att den nye konungen efter det
sista orakelsvaret skulle vara en man, som hade förestått alla slags
embeten och frivilligt afsagt sig dem allesammans; att han borde
hafva haft allting och utan saknad hafva lidit förlust af allting; att
de nu redan i tio år både bland sitt eget folk och bland främlingar
hade sökt en sådan man; men inte förr kunnat finna en enda person,
som svarat emot de vilkor, hvilka gudarna dem uttryckligen före-
skrifvit. Nadir bief med mycken ståt införd i ett präktigt slott.
En stor mängd af de skönaste fruntimmer var utsökt till hans
sällskap och nöje; men ingen af dessa skönheter gjorde det minsta
intryck på hans hjerta. Zulma var allena den, som hade ett bestående
herravälde der öfver.
Han började nu att tråna af längtan efter att åter få omfamna
henne, denna tillfölje af hans lättsinne öfvergifna, oförlikneliga qvinna;

502
och han utgaf derför en befallning, att åtta fruntimmer, som anlände
från andra orter, straxt skulle föras till hans palats.
Det dröjde inte länge, förrän ett fruntimmer föreställdes honom
och som han till sin obeskrifliga glädje fann vara sin länge saknade
Zulma. — Ack, min Zulma! utropade han med förtjusning, då han igenkände
henne.
—> Ack, Nadir! svarade hon och sjönk liksom medvetslös i hans
armar. Ouzra hade älskat henne; men hon flydde undan för honom
för att söka den man, som hade öfvergifvit henne. — Och detta var
verkan af en dröm. —
En gammal man hade visat sig för henne i sömnen och gifvit
henne en ring. — Denna ring var sympatiens orakel. Hon fick genom
detsamma underrättelse om alla de ställen, der Nadir hade uppehållit
sig. —
Zulma var den enda, som hade rättighet till Nadirs heia hjerta.
Hon bief derför krönt till drottning och hela den öfriga frun-
timmershopen afskedad.
Messingsboken försvann och Nadir drömde, att hans öde var af
gudarna fastställdt och icke underkastadt några vidare skiften. —-
Hans underhafvande blefvo under honom lyckliga. — Han älskade
beständigt Zulma och de lefde båda förnöjda i hvarandras kärlek.
— Så var det med den sagan broder Erik, sade narren, när
han slutat.
— Mycket innehöll din saga, narr. Låt se, hvad var det oraklet
sade? Jo, dessa satser:
»Ofvergif det, som orsakar din största oro och det som minst
behagar dig!»
— Hm! Ett farligt ord.
Inom sig tänkte han:
— Narren vill uppmana mig att lemna svenska kronan. Men
den sitter säkrare på mitt hufvud, än narrens hufvud sitter på hans
hals.

503
Vidare sade oraklet:
»Undfly alla banade stigar!»
— En inte mindre farlig uppmaning!
Inom sig tänkte han:
— Narren vill uppmana mig att fly härifrån. Han har reda
på någon sammansvärjning mot mig! — Godt! Tortyren skall lära
honom att bekänna, hvad han vet.
— Vidare lät du oraklet säga:
»Gör det, som ingen annan i ditt ställe skulle göra!»
— Ett underligt bud!
Inom sig tänkte kungen:
— Narren menar, att jag skall gifva nåd åt detta tredskande
folk igenom att vara honom sjelf nådig. Guds död! Den nåden skall
blifva blodröd.
Oraklets nästa bud var:
»Öfvergif stillheten och fly undan dina vänner!»
— Ett sundt bud!
Men för sig sjelf tänkte konung Erik:
— Den narren! Han vill aflägsna mina vänner från mig. Han
vill utså misstroende mellan mig och mina danska män.
— Hvad var det sedan, oraklet bjöd? Jo!
»Gör, hvad ingen annan vågar göra!»
— Ett heroiskt bud i sanning och just passande för mig att
höra. En konung skall kunna göra, hvad ingen annan vågar!
För sig sjelf tänkte han:
— Jag skall förkrossa detta land och förtrampa dess innebyggare
så, som ingen annan vågat!
»Det kan ibland vara en förmån att inte se!»
— Kanhända! Men mig förefaller denna sats att vara skef.
»Den mörkaste natt är ofta af mera värde än den klaraste dag,»
förkunnade oraklet vidare.
— Jag hade annars trott, att morksens gerningar äro af ondo.
»Vet att göra både dig sjelf och andra nöjda!» bjöd oraklet
vidare. — Ett ädelt bud.
För sig sjelf sade han:
— Jag skall hörsamma detta bud. Jag skall göra både mig
sjelf och mina män nöjda. Ja, jag skall slå detta land i spillror och

504
upprätta ett nytt rike för mina danska herrar. De och jag skola
blifva nöjda!
»Det mest lugna och tysta hof är ofta ett brusande haf och det
mest brusande haf är ofta mindre farligt än det lugnaste hof!» sade
oraklet.» — Det är sannt!
— Slipade räf! tänkte konungen för sig sjelf. Du skall finna,
att hafvet är farligare än hofvet, eller att hofvet är farligast, då det
vistas på hafvet.
Han kastade ett guldmynt åt narren och sade:
— Du är min narr! Du följer mig till Danmark att förnöja mig
med dina sagor.
— Det skall jag broder Erik! utropade narren och sprang upp,
samt draperade sig komiskt med kåpan och skakade med stafven, så
att bjellrorna klingade.
När konung Erik sedan begaf sig från Sverige, var narren med
ombord på konungens eget fartyg.
Långt hade flottan emellertid inte seglat — blott ut till Mysinge-
fjärden — då narren kallades fram till sin herrskare.
— Här är jag, broder Erik! utropade narren och skallrade med
sin staf. — Narr! sade då konungen. Jag har genomskådat dig! Du vill
med dina sagör stämma om mitt sinne och gifva mig goda råd. —
Ah, neka ej! Jag vet att så är!
— Hvarför skulle jag neka! svarade narren frimodigt. Jag har
ett varmt hjerta, hvarför skulle jag ej unna min broder Erik ett lika
varmt? — Tyst med ditt »broder Erik!» Jag är din konung och ej din
broder! Du är en skurk och är lejd af svenskarna att förmana mig!
När konungen yttrat dessa ord, kastade narren af sig sin kåpa
och föll på sina knän framför konungen sägande med djupt allvar.
— Nådige konung! Jag är en ärlig svensk adelsman och behöfver
ej lejas, låter mig ej lejas. Jag har sett mitt älskade fädernesland
lida grymma qval under en hård spira. Jag har sett det redliga-
folket på Sveriges berg och i dess dalar gisslas af grymma fogdar

505
och beröfvas sina egodelar, ja till och raed kroppsligen misshandlas
till döds eller vanföre. Jag har hört klagoljuden af de lidande, redliga
svenska bönderna och sett dem klagat förgäfves. Konungen har för-
gäfves blifvit anropad ej om nåd, men om rättvisa. Jag har sett
allt detta och derför har jag lagt bort mitt svärd och antagit narrens
staf, derför har jag aflagt min riddersmannadrägt och bemantlat mig
med narrens kåpa för att genom sång och saga beveka min konung
till mildhet mot ett folk, som är trofast intill döden mot den, som
med tro möter detsamma.
— Ha, ha, ha! skrattade konungen, hvilket skratt ljöd ytterst
skärande ofvanpå ynglingens varma och allvarliga ord. Nu är du en
verklig narr och du behöfver hvarken bjellerstäf eller kåpa för att
tillkännagifva detta.
En mörk sky af ovilja och sorg drog öfver ynglingens kinder vid
detta hårda tilltal.
—- Är jag en narr, utropade han, då jag älskar mitt fädernesland?
Ar jag en narr, då jag lägger bort mitt svärd, som annars kunnat
blifva draget emot min konung och i stället tagit narrens bjellerstäf
i afsigt att fredligt verka för Sveriges väl? Ar jag en narr, da jag
intages af sorg öfver att se mina landsmän blöda under grymma
gissel? Konungen bevärdigade honom ej med ett svar, utan befallde sina
män: — Fängsla narren och sänk honom i hafvets djup!
Ynglingen sprang upp och utropade:
— Ja, nu ser jag, att jag är en narr! Jag trodde mig stå inför
en konung, men jag misstog mig, det är inför en bödel, jag står!
Han började i detsamma en häftig strid med dem, som blifvit
befallda att fängsla honom. Mer än en rullade med blodigt hufvud
för hans lotter; men slutligen blef öfvermagten honom för stor och
han fängslades och bands till händer och fötter, hvilket lätt gick för
sig, alldenstund han var nästan slagen halfdöd, innan han kunnat
gripas. Och inför konungens egna ögon lyftes den olycklige upp på
relingen och vräktes i fjärden, hvars böljor slogo tillsammans öfver
honom. .¿'" a : ■' ‘ ' V' --’'V ' * A. ' / ■ - ... -,

KAP. LI.
Sinnesstämningen i landet efter konungens afresa frin Stockholm.
Huru konungens afskedstagande kunde behaga en välsinnad allmänhet,
är lätt att förstå.
Det bör här anmärkas, att Engelbrekt, biskop Thomas och upplandslagmannen
Nils Gustafsson icke hade beseglat fördraget med
konungen, hvaremot den sistnämndes son, Erik Puke hade underkastat
sig det.
Den afvaktande ställning de tre männen sålunda intogo blef äfven
i fullaste matt rättfärdigad \ ty bönderna, som i svenska skärgården
blifvit plundrade af konungen sjelf eller af hans folk, kommo snart
till Engelbrekt och beklagade sig. Och som slotten voro lemnade
dels till utländska män dels till några »arga bofvar», som det heter
i rimkrönikan, församlade sig riksens råd och män uti Arboga på
Fabiani och Sebastiani dag den 20 Januari 1436 för att rådgöra om,
hvilka mått och steg, som i sådana omständigheter borde tagas.
Förbittringen var allmän.
Som konungen hade svikit, trädde den förut omtalade öfverens-
kommelsen från pingsttiden 1435 i kraft, att man skulle offra lif och
gods för Sveriges frihet. Man ville gifva allt för fosterlandet. —
Ett allmänt och efter allt utseende välgrundadt rykte flög kring
landet, att konungen gjorde sig färdig att vid första islossningen
komma till Stockholm tillika med hertig Bogislaus från Pommern
för att låta honom hyllas till Sveriges konung.
Till befrämjandet af denna afsigt hade konung Erik utan tvifvel
varit så angelägen att få de tre starkast befästade städerna i sitt
våld. Men så litet som de svenska herrarna voro nöjda med konungens
andra anstalter, så litet voro de äfven benägna att taga emot en

507
prins af konung Erik, hvilken allt sedan drottning Filippas död visat
avoghet, misstroende mot och förakt för allt, hvad svenskt var.
Man kom då öfverens om att skrifva ett allvarsamt bref till
konungen blandadt med vördnad, klagan och hot.
Brefvet skrefs och först beklagade sig riksens råd, att konungen
oaktadt sitt gifna löfte att styra och rada land och slott och »Upsala
öde» med infödda svenska män, likväl lemnat och anförtrott större
delen deraf åt utländska män och qvinnor, eller till sådana svenskar,
hvarmed riket ingalunda kunde vara belåtet.
— Upplysningsvis vilja vi meddela, att under namn af »Upsala
öde» betecknas i de svenska landskaps- och landslagarna med en
gemensam benämning de till konungens underhåll anslagna gårdar,
som lågo inom rikets olika landskap. »Upsala öde», är första grunden
till svenska statens domäner. —
Vidare klagade i detta bref rådet öfver, att konungen ej hade
förtroende till svenskarna, hvilka likväl uti och till konungens tjenst
med sina föräldrar vågat lif och gods för konungen.
De anförde vidare, att konungen före sin afresa hvarken gifvit
drots eller marsk någon magt och låtit riket blifva utan all rättvisa
och således låtit allt förfalla uti mera vanvård och våda än tilliörene,
hvarigenom händt, att ingen aktade den andre, så att ingen fans, för
hvilken folket kunde klaga sin nöd, utan alla voro liksom hufvudlösa.
De erinrade vidare, att när de i Stockholm gjorde påminnelser
om denna angelägenhet, blef konungen vred och sade med hetta, att
riksens råd röfvat från konungen, det konungen tillhörde och att han
inte ville vara rådets jaherre.
Ändtligen anhöllo de ödmjukligen, att konungen för allt, hvad
heligt var, eller efter deras egna ord, »for Guds hårda, helga döds
skull», täcktes foga den anstalt, att lag och rätt samt frid måtte
blifva bofast i riket.
Så framt detta skedde, skulle de vörda honom såsom deras hulde
herre och konung. Skedde det deremot inte, hvilket Gud förbjude,
borde konungen aldrig vänta sig något manskap eller tro och lydnad
efter den 5:te nästföljande Februari, då alla konungens löften borde
vara infriade. —
Man må med fullt fog beundra den tålsamhet och omtänksamhet,
med hvilken svenskarna gingo tillväga i denna sak. Den iångmodighet,
man visade i handling, är så mycket mera värd vår aktning, som
sinnesstämningen — och det med skäl — var mycket upphetsad. —

508
Men svenska folket är ett redbart och trofast folk. Ett löfte af detta
folk är liktydigt med en ed och derför tror äfven folket på andras
löften. Den gamla satsen, att man dömer andra efter sig sjelf, rar
härvidlag'1 sin vackraste bekräftelse. Det heter, att kungsord är ett
ord, som inte kan brytas; med samma fog kan man säga, att den
svenske bondens ord och löfte ej kan brytas. —
Deraf kan äfven förklaras den långmodighet, som svenskarna
nu trots sinnenas upphetsning ådagalade. De trodde fortfarande på
konungens löften, ehuru de funno, att dessa ofta brötos. Men de voro
sjelfva allt för ärliga och trofasta för att kunna tro, att dessa löftesbrott
berodde på konungens onda vilja; de trodde deremot, att yttre
omständigheter föranledde löftesbrotten och att konungen ej rådde
derför; men längre skulle dock ej fäderneslandet få förtryckas. Det
var böndernas ord och de skulle stå dervid såsom alltid:
»Ja ärligt och friskt, så är nordmannens sinne.
Han aldrig förgätit sin fattiga jord; —
Spörj forskare djupt i historiens minne:
Lofsjungen du finner vårt land uti nord!»
KAP. LII.
Fogden på Håtuna. Bergaknngen.
Håtuna socken är belägen i Håbo härad och kontrakt af Upsala
län och stift 2 mil söder om Upsala vid Mälaren. Kyrkan är bygd
af gråsten och är troligen en af de äldsta i landet, ehuru man inte
känner dess ålder.
I socknen ligger Håtunaholm, ett gammalt herregods, hvarest
fordom Håtuna slott stod.
Inom parentes må berättas följande dystra saga om Håtunaholm.
En af egarne Carl Gustaf Horn blef der mördad af en af sina
tjenare, dertill lejd af Horns fru, Florentina Ulrika Hildebrand, hvilken
sedan blef gift med en Armfeldt. Denne var okunnig om mordet;
men då han fick aning derom, drog han sig tillbaka från sin hustru
och hon dog kort derpå helt hastigt. Hon bisattes genast i en af

/ 503
Stockholms kyrkor och natten derpå förlöstes hon med tvillingbarn.
Morgonen derefter, då kyrkvaktaren kom in i kyrkan, låg hon bredvid
kistan omgifven af två döda barn. Hon hade varit skendöd, då hon
bisattes; men hade verkligen dött efter barnsbörden. —-
Pa Engelbrekts tid stod det gamla slottet qvar och var en fogdeboning.
Invid Håtuna låg klostret Nyby (nu herregodset Nyborg),
h var if rån en underjordisk gång gick till Arnön i Granfjärden.
Håtuna var ifrån äldsta tider en ansenlig kungsgård med ett
fast slott, hvarefter ännu synas lemningar.
Här hade konung Birger .Magnusson sin boning. Han löste till
sig denna gård af grefve Gerhard af Holstein, hvilken hade fått den
af sin svåger, konung Magnus Ladulås.
Detta ställe har blifvit ryktbart genom det förräderi, som konung
Birgers bröder öfvade mot honom och som fått i häfden namnet
Håtunaleken. Med egorna gränsande till Håtuna och förut tillhörande detsamma
ligger Signilsborg, som skall hafva fått sitt namn efter prinsessan
Signild, som der tillika med sin älskade ljöt döden.
Historien om Habor och Signild är spridd vidt omkring hela
norden och åtskilliga ställen både i Sverige, Norge och Danmark
uppgifvas såsom skådeplatsen för deras olycksöde. Signilsborg är
ett bland dessa.
En slägthämd rasade emellan Habors och Sivars konungahus, af
hvad orsak är icke upptäckt. Men det var till följd af Sivars hat,
som Habor nödgades förklädd i qvinlig drägt besöka Signild och upptogs
af hennes hoftärnor. En bland dessa, afundsam öfver de älskandes
lycka, underrättade konungen derom. Denne lät gripa Habor efter
• ett tappert motstånd och dömde honom till den skymfliga döden i
galgen, i förtviflan hvaröfver Signild antände sin jungfrubur och brände
sig inne. Sagan är föröfrigt utsmyckad med hvarjehanda episoder,
såsom att intet band var nog starkt att fjettra Habor, förrän man
kring hans armar knöt ett af Signilds hår, och han hellre ville dö
än sönderslita det; att de båda älskande öfverenskommo, att när
Signild såg Habors kappa fladdra i trädet, skulle hon antända sin
boning; att han bad sina bödlar först upphänga manteln och när
han såg lågan utbryta från jungfruburen, dog han med glädje; att
konung Sivar, för sent underrättad om deras trofasta kärlek, för-
gäfves lät nedtaga den redan döde hjältens kropp och sökte släcka
elden, samt ändtligen hämnade deras död på den falska tärnan.

510 När konung Erik den sist omtalade gången var i Stockholm,
tillsatte han såsom fogde på Håtuna riddar Helge Boson (Grön,) en
svensk man af mycket grym och hård natur.
Håtuna hade ej blifvit förstördt under det stora upproret, dels
derför, att den förre fogden, en holsteinare, aflidit, just när upproret
bröt ut och äfven derför, att slottet var så starkt, att det ansågs
nästan ointagligt. Dessutom hoppades Engelbrekt, att en redbar
fogde der skulle k o rama att blifva tillsatt.
Denna tanke gäckades emellertid helt och hållet och riddar Helge
Boson var fullt ut lika grym som någon af de utländska fogdarna,
samt visade sig af en så låg natur, att han ådrog sig hat af såväl
hög, som låg.
Hans besättning följde honom troget i hans fotspår, hvilket väl
inte skulle hafva händt, om han samlat svenska män kring sig. Men
det aktade han sig för och i stället bestod hans trupper af lejda
utlänningar, hvilka utan näpst fingo misshandla de stackars men-
niskorna, som bodde inom fögderiet.
Sorgen och harmen blefvo såväl stora, som berättigade och
bönderna k’agade, men utan att få hjelp. Engelbrekt ville ännu ej
röra på sig. Han ville först afvakta svar på det bref, som från
Arboga tillställts konungen.
Emellertid hände det plötsligen, att riddar Helge Bosons män
bröto in i Södermanland, som inte alls hörde till Håtunas fögderi
och anställde förödelse i ett par bondgårdar. Allmogen i Södermanland
reste sig då på egen hand och dref de ovälkomna gästerna tillbaka
till Upland. —
Helt visst visste ej riddar Helge af, att hans män, hvilka voro
att likna vid simpla röfvare, liksom han sjelf var en röfvarhöfding,
skridit öfver gränsen; ty detta hade han nog af försigtighet förbjudit.
Den tillbakadrifna skaran lofvade emellertid Södermanlänningarna
att komma tillbaka, ett löfte, hvilket uppväckte lika mycken harm
som fruktan och ryktet om detta löfte spred sig vida omkring i Södermanlands
bygder, samt kom äfven till den unge riddar Sigurd Carlssons
(Ryning) öron, samt uppretade honom till den grad, att han beslöt
att hämnas det våld, som af Håtunahöfdingens folk Öfvergått Södermanlands
allmoge.

511
I sin höganloftsbur på Hälleborg sntto de båda systrarna Signe
och Elsa Gustafsdotter. Storm rasade ute ocji snö hvirflade kring"
vallar och torn på Hälleborg.
Jungfru Signe hade fattat sin harpa och sjöng till densamma:
In i bergets salar kalla
Trollet jungfrun lockat har,
Bittra hennes tårar falla,
Då hon mins, hvar förr hon var.
Ifrån lunder rika, gröna,
Fördes hon af trollets sång,
Sång om skatter, evigt sköna,
In igenom klippan trång.
Ä ; ' Ungdom och jungfrulig fägring,
Lefnadslust och hjertats fröjd,
Allt är uti berget hägring,
Vidgar längtan till sin höjd.
Bergets skatter icke njuta
Mägtar rosigt mennisk obarn,
Tyst hon längtar att få sluta
Och fly hän ur trollens garn.
Hvar har du lärt dig den sången Signe, sporde hennes syster
henne, då den sista tonen förklingat.
— Jag vet ej, svarade hon, orden koramma af sig sjelfva ur
mitt hjerta och tränga sig fram, jag vet ej, hvarför jag sjunger, om
ej derför, att jag ej ur mitt minne kan förjaga den dröm, som jag
drömde i natt.
— Hvad drömde du då?
— Jo, jag drömde att jag var på en äng och lekte bland gräs
och blommor med glada tärnor och svenner. Jag tyckte, att det var
i närheten af Fjällsta, vårt lyckliga, förstörda barndomshem och
Dalfjället reste sig i förgrunden majestätiskt för mina ögon och badade
sin hjessa i det glödande solljuset. —
— Bäst som vi lekte kom der en ståtlig riddersman iklädd en
gyllne drägt och med den dyrbara riddarkedjan skimrande på sitt
breda bröst. Han nalkades mig under höfviska later och anhöll att
få deltaga i leken.

512 — Jag neg djupt och svarade, att våra oskyldiga lekar väl inte
kunde roa en så förnäm riddersman.
— Men derpå svarade han i vackra ord, att jag alldeles misstaget
mig och att det just var de oskyldiga lekarna, som han älskade,
emedan de påminde honom om hans lyckliga barndom, då han som
en glad junker svingade omkring i dans och ännu ej hade blifvit iförd
den gyllne riddardrägten och fått i sin hand det svärd, som sedan
i striden blifvit mången mans bane.
— Jag och de öfriga tärnorna sade då, att han var välkommen
i vår ring; men svennerna tyckte inte om det. De voro naturligtvis
afundsjuka öfver att ej kunna bära riddardrägt som han, och de
funno sig äfven tillbakasatta tillfölje af hans artighet och sirliga uppträdande.
Och han fattade en luta och sjöng för oss:
Stige lille gångar sig åt Malemo sten,
Så bjuder han konungen med sig hem. —
Så fröjdelig
Så bjuder han konungen och hela hans hof;
Och sjelfva drottningen följde med. —
Så fröjdelig.
När som de kommo till Stige lilles gård,
De gärdesgårdar voro utaf ideligt stål. —
Så fröjdelig.
När som de kommo till Stige lilles port,
Der spelar en hind, der dansar en hjort. —
Så fröjdelig.
Och när som de kommo till Stige lilles grind,
Der spelar en hjort, der dansar en hind. —
