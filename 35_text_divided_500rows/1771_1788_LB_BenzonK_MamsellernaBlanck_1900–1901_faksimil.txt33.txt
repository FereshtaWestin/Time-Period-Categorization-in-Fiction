Han hade endast en person i sitt sällskap — »en,
men ett lejon». Ty det var ingen mer och ingen mindre
än »Nordens Anakreon» : Carl Michael Bellman, som denna
dag var ovanligt tystlåten och ännu ej låtit höra hvarken
sin melodiska stämma eller sin klingande luta.
Gumman Britt-Sofie, som nu anländt till de båda
herrarnas bord, gjorde en så siratlig nigning, som det
stod i hennes förmåga att åstadkomma, och öfverlämnade
medaljongporträttet åt honom som ropat:
Efter en pröfvande blick på de tio safirerna räckte
han medaljongen åt Bellman och frågade halft skämtsamt
:
— Till hur mycket skulle herr hofsekreteraren värdera
den där pjäsen?
Mamsellerna Blanck. 66

522 — Inte för att jag begriper mig på töcken där
grannlåt, svarade skalden, men nog tror jag att fader
Abraham ångrar sig.
— Jag skulle med uppräckta händer ge tiotusen
riksdaler, sade Törneqvist. Det är nämligen äkta blå
safirer. — Kanske porträttet är värdt lika mycket, fortfor
Bellman. För så vidt jag kan bedöma saken, är det ett
konstverk af yppersta slag, tilläde han, i det han lämnade
porträttet tillbaka.
Gumman Britt-Sofie, hade med lätt förklarlig nyfikenhet
lyssnat till detta samtal. Hennes dittills mörka
utsikter tycktes plötsligt visa tecken till att ljusna. Kanske
ändå att de efterlängtade penningarno icke sutto så långt
inne, som hon befarat.
Abraham Karfunkelstein tycktes hafva anat att något
var på färde. Han lämnade nämligen sin vanliga för-
skansning bakom disken och närmade sig trion, som för
öfrigt redan börjat ådraga sig allmän uppmärksamhet
hos kaffehusets gäster.
— Jag tittade inte så noga på målningen, sade
Törneqvist vårdslöst.
Nu gjorde han det emellertid, och han hade knappt
kastat en flyktig blick på bilden förrän han spratt till.
— Omöjligt! mumlade han.
Han förnyade sin granskning och sade efter en stund
för sig själf:
— Jo! Det måste vara så!
Han vände sig till gamla Britt-Sofie med orden:
— Hur mycket begärde ni för den här saken af
herr Karfunkelstein?
— Bara hundra riksdaler, söta go'a herrn! svarade
gumman med en nigning, som skulle hafva gjort lycka
till och med vid det ceremoniosa hofvet i Versailles,

523
— När jack närmare tänker på ten sak, vill jack
gifve sjuttifem rikstaler, inföll Abraham Karfunkelstein
brådskande. — För sent om budet, fader Abraham, sade Törne-
qvist kallt. Den gången bedrog snålheten visheten.
Han vände sig sedan till Britt-Sofie och yttrade:
— Hur har ni kommit åt den här saken?
— Det är ett gammalt minne, svarade gumman utan
förlägenhet. Ett minne efter en person, som är död för
många herrans år sedan.
— Nå väl, det är ett dyrbart minne, som ni kan
slå mycket mynt af, om ni går till den adress, som jag-
lämnar er.
.— Och hvilken är den adressen? frågade Britt-Sofie
med någon ängslan.
Hon började frukta att man dref gyckel med henne,
och hon var nästan frestad att mottaga Abraham Karfunkelsteins
anbud.
— En mycket känd adress, svarade den unge mannen
lugnt. Grefve Louis de Montagne, Storkyrkobrinken . . .
Jag förmodar att ni någon gång hört det namnet? tilläde
han ironiskt,
— Om jag har! utbrast den gamla.
Och hvilken af de närvarande fanns det väl, som
icke kände den högadlige bankirens namn!
I)å Britt-Sofie lämnade krogsalen hade hennes tvifvel
i det närmaste skingrats och det var i glad förhoppning
som hon satte sina ben i gång mot Storkyrkobrinken
samtidigt med att Carl Michael greps af skaldeyra, fattade
sin luta knäppte några ackorder och sjöng:
Sä lunka vi så småningom
från Bacchi buller och tumult,
när döden ropar: »Granne, kom,
ditt timglas är nu fullt!»

524 Du, gubbe fäll din krycka ner -
och du, du yngling lyd min lag:
<len skönsta nymf, som åt dig 1er,
inunder armen tag!
Tycker du att grafven är för djup,
nå, välan, så tag dig då en sup,
tag dig sen dito en, dito två, dito tre,
så dör du nöjdare!

^ ^ ^
^ ^ ^ 28 ^jv ^V ^\V ^*V
.
Fadern och fostermodern.
Ett af de första kapitlen i denna berättelse bär titeln
»Främlingens kvarlåtenskap». Men den inventarieförteckning,
som vi lämnade vid nedskrifvandet af densamma
var icke så alldeles fullständig.
Kring den aflidnas hals hängde vid en silkessnodd
ett medaljongsporträtt af honom, hvilkens brud hon var
inför Gud och människor. Det var måladt af en berömd
nederländsk konstnär i Antwerpen och återgaf den unge
ädlingens drag, sådana de tedde sig under den period,
då han i den stora handelsstaden inhämtade sin köpmannabildning
på morfaderns kontor.
Britt-Sofie ansåg sig, detta kanske med skäl, i sin
goda rätt att behålla det lilla konstverket, hvars värde
ju ytterligare förökades genom de i ramen infattade
ädelstenarna. Emellertid var och förblef det en gåta att
hon behållit hemligheten för sig själf. Hennes man ägde
aldrig en aning om porträttets tillvaro, lika litet trilling-
systrarna. Och detta porträtt var den enda sak af värde, som
räddades vid den eldsvåda, som härjade trädgårdsmästarebostället
uppe på söder. Britt-Sofie hade antagligen af

någon oförklarlig romantisk liyck, burit bilden vid sitt
bröst. Ja, som sagdt, dess tillvaro hade varit fördold. Men
nu då den bleka nöden grinade, beslöt gumman slå mynt
af hvad hon betraktade såsom sin rättfångna egendom.
Hon hyste ingen tvekan om, att hon var i sin lagliga
rättighet. Och dessutom heter det ju, huru ofta detta talesätt
må missbrukas: »Nöden har ingen lag.»
Då Britt-Sofie styrde sina brådskande steg från kaffehuset
vid Jöran Heisings gränd till finansierens boning
vid Storkyrkobrinken, rörde sig blandade känslor i hennes
inre. A ena sidan kände hon sig skamsen i så hög
grad, som var förenligt med hennes nuvarande förhärdade
skaplynne. Men hon förnam på samma gång vissa
underliga aningar, som hon med bästa vilja i världen ej
kunde förklara.
Och det var med klappande hjärta hon ringde på
klockan till grefve Louis de Montagnes privatvåning en
trappa upp.
Betjänten, som öppnade, mätte henne med en blick
af dels nyfikenhet, dels förakt, från hjässan till fota-
bjället. - Hvad vill ni, min gumma? frågade han slutligen
stramt. Gumman lät emellertid icke imponera på sig, utan
svarade :
— Ar herr grefven visibel?
Det »gentila» uttrycket från en varelse, som tycktes
tillhöra samhällets parias, omstämde lakejen i någon mån.
Och det lät icke fullt så spotskt som förut, då han
sade : — Nog träffas herr grefven . . . Men hvad kan ni
egentligen vilja honom?

527
— Det gäller en mycket viktig sak, och jag begär
att få träffa herr grefven nu genast, svarade Britt-Sofie
med kallblodig tvärsäkerhet.
Betjänten tvekade.
Sedan han funderat några sekunder, yttrade han:
— Är det omöjligt att få veta hvad det gäller?
Plans husbonde belägrades dagligen af hjälpsökande,
och naturligtvis hade tjänaren sina goda skäl till den
förmodan att det äfven nu gällde tiggeri i en eller annan
form. På hans fråga svarade emellertid Britt-Sofie endast
med ett kärft:
— Absolut omöjligt!
»Absolut!»
Ännu ett »gentilt» ord! Denna af det yttre att döma
så afsigkomna gumma var tydligen en pauvre honteuse,
och dylika finge man ju ej stöta för hufvudet. Betjänten
frågade därför tämligen nådigt:
— Hvem får jag anmäla?
-— Fru Blanck?
Stockholm var den tiden icke annat än en småstad,
där alla människor kände hvarandras göranden och låtanden.
Och namnet Blanck tillhörde ju de mera bekanta,
tack vare de båda systrarna Doris’ och Elmiras
föga afundsvärda ryktbarhet. På grund af den sensationella
falskmynterihistorien var ju detta namn dessutom
just nu i hvars mans mun.
Det bör således ej väcka någons förvåning att betjänten
spratt till, då han hörde detsamma, ej häller att
han nyfiket frågade:
— Det är väl aldrig den fru Blanck, som ... ?
— ... som är fostermor åt döttrarna? ... Jo! . . .
Nå, blir jag insläppt?
— Var god och vänta ett ögonblick . . . Jag skall
höra efter.

Han försvann och stängde dörren bakom sig. Efter
ett par minuter återvände han.
— Jo herr grefven tar emot. . . Var så god och
följ med, sade han någorlunda höfligt.
Grefve Louis de Montagne hade rest sig från sitt
arbetsbord och mottog Britt-Sofie stående. Hon gjorde
en djup nigning, och han betraktade forskande hennes
skrynkliga anlete. Sjmbarligen kände han sig icke tilltalad
af detta utseende. Hans aristokratiska instinkter
vaknade hos honom, och han frågade med en viss högdragenhet
:
— Jag känner er inte, min fru ... Ni önskade tala
med mig. Hvad vill ni? Skynda er, min tid är ganska
upptagen. Ilade Britt-Sofie ägt mera själfkänsla, så skulle hon
hafva fäst sig vid den omständigheten, att grefve de
Montagne icke bjöd henne taga plats ■— han, som eljes
var den personifierade artigheten mot alla människor,
hvilken samhällsklass de än månde tillhöra.
Gumman lät sig emellertid icke bekomma. Sedan
hon ett par gånger upprepat sin djupa nigning lyfte hon
ögonen och ämnade just svara, då hon plötsligt spratt till.
Hon bleknade synbart och strök sig med handen
öfver den fårade pannan.
Hvad var det väl som kunnat åstadkomma denna
oförklarliga sinnesrörelse hos en individ, som ju eljes
var ganska stålsatt mot alla öfverraskningar?
Jo — endast en blick på grefve Louis de Montagnes
ansikte. Ty det var drag för drag de samma, som voro af-
bildade på det i hennes kjortelsäck hvilande medaljong-

529
porträttet, endast med den skillnaden att dragen nu voro
åldrade och något härjade af lifvets strid.
Naturligtvis hade den unge mannen på kaffehuset
gjort samma upptäckt, och detta förklarar den trygghet
hvarmed han ansåg sig kunna hänvisa gumman till sin
husbonde. Ty enligt Törneqvists åsikt kunde det ej
finnas något tvifvel om, att den konstnärliga miniatyrmålningen
var ett ungdomsporträtt af den högadlige
bankiren. Dennes anletsdrag voro nämligen med all sin
nobless på samma gång så utprägladt originella, att ett
misstag nästan låg utom möjlighetens gränser.
Dessutom hade kassörens skarpa öga upptäckt initialerna
L. de M. under porträttet. Hvad gjordes väl
ytterligare vittne behof?-----------
— Nå? upprepade grefven otåligt.
Det dröjde en god stund innan Britt-Sofie kunde
svara. Slutligen stammade hon förvirrad och med märkbar
ansträngning: — Jo, nådig herr grefve. Det är så att jag tänkte
erbjuda er en liten småsak till salu . . . Och . . . och . . .
nu ser jag . . .
Gummans underliga uppträdande väckte grefve de
Montagnes nyfikenhet.
Han frågade sig själf om hon var vid sina sinnens
fulla bruk.
— Nå väl, min bästa fru, sade han i något vänligare
tonfall än förut. Tala om för mig hvad ni ser, och uttryck
er inte i gåtor.
I stället för att svara tog Britt-Sofie det lilla paketet
ur kjortelsäcken vecklade upp det och lämnade innehållet
åt bankiren. Denne hade knappast kastat en blick på porträttet
förr än han våldsamt spratt till och vardt blek som ett
lärft. Mamsellerna Blanck. 67 i

530 Han grep krampaktigt i bordkanten och dignade
halft vanmäktig ned på den stol från hvilken han nyss
rest sig.
— Barmhärtige Gud! mumlade han, i det han skakades
af frossbrytningar . . . Det är ju samma porträtt,
som jag en gång i tiden skänkte åt min Jeanne! Hur
kan det vara möjligt? !... Och hvilken förskräcklig hemlighet
ligger begrafven härunder?
Han reste sig och gjorde några slag genom rummet.
För hans inre syn upprullades hans ungdoms korta
sällhetsdröm som ett härligt panorama i trollska färger.

531
I detta ögonblick lefde han långt borta från kylig nord
nere i det ljufliga Provence.
Men många ögonblick hade icke gått förrän reaktionen
infann sig, förrän många års bitter verklighet
obevekligt och hjärtlöst gjorde sig påmint. — Ännu en
gång och med förökad styrka genomlefde han de många
kvaluppfyllda åren. Ännu en gång liksom så ofta förut
frågade han sig själf:
Han vände sig mot det stora på väggen hängande
porträttet, som vi skildrat i början af denna berättelse.
— Lefver du, min Jeanne? hviskade han.
— Lefver hon eller är hon död, min älskade Jeanne?
Han drog en djup suck, ty han tyckte sig förnimma
ett sorgset uttryck i dessa mörka ögon, hvars
orakelspråk han så ofta rådfrågat i vemodets och grämel-
sens stunder.
Annu en framhviskad fråga:
— Och den varelse, som du bar under ditt hjärta...
finnes han . . . finnes hon bland de lefvandes antal? —
Gumman Britt-Sofie började kallsvettas och måste
gripa om ryggstödet af en stol för att icke falla. Att
börja med hade hon visserligen funnit bankirens uppträdande
något egendomligt, men ej fäst sig så mycket
därvid. Men då hennes blick träffade det stora porträttet
på väggen, samtidigt med att grefven stannade framför
detsamma — då genomfors hon af en ilning. Benen
skälfde under henne, och det svartnade för hennes ögon.
Ty hvilken var väl den syn som tedde sig för hennes
dimmiga ögon? — Jo, en lifslefvande afbild af hennes
tre så skamligt försummade fosterdöttrar, Doris, Elmira
och Lydia ■— särskildt dock af den sistnämnda!
Och nu började samvetskvalen få makt med den
gamla, djupt sjunkna varelsen . . . Och det goda, som

532
väl trots allt finnes på botten af hvarje människosjäl,
steg upp till ytan.
Och —
Då grefve Louis de Montagne slutligen vände sig
mot henne, tog han ett par steg tillbaka af öfverrask-
ning. Ty på knä för honom, ljudligt snyftande, med uppsträckta,
hopknäppta händer låg hans barns, han och
hans Jeannes barns, brottsliga, nu af ånger nedböjda,
fostermoder. — Förlåt! Förlåt! kved hon, medan tårarna strömmade
utför hennes kinder.
Grefve Louis de Montagne lyfte henne ur hennes
knäböjande ställning och förde henne till en stol. Han
visste icke hvad han skulle tänka. Men dystra aningar
genomkorsade hans inre.
Under tystnad gjorde han ännu några slag fram och
tillbaka genom rummet. Orden ville icke komma öfver
hans läppar.
Det var som om en hemlighetsfull makt häjdat dem
på vägen. Slutligen insåg han emellertid att detta pinsamma
uppträde någon gång måste få ett slut. Han
beredde sig på det värsta. Men var icke sanningen
bättre än den kvalfulla ovissheten.
Han ringde på klockan, och betjänten infann sig
genast. — Jag är inte hemma för någon . . . inte för någon!
sade han befallande.
Tjänaren gjorde en bugning och aflägsnade sig. Han
var nyfiken likt domestiker i allmänhet och undrade i
sitt stilla sinne hvad som nu månde vara å färde.
Visserligen stod grefve Louis de Montagnes dörr i
allmänhet öppen för hjälpsökande af alla upptänkliga
kategorier, men att han stängde sig inne med dem —
det hade aldrig tillförne inträffat.

533
Och så denna besökande! . . . En i hela den tidens
Stockholm illa beryktad kvinna, för hvilken spinnhuset
hvilken dag som hälst kunde öppna sina järnbeslagna
portar! Men vi ha icke tid att följa betjänten på hans reflek-
tioners irrfärder. — — —-
Grefve Louis de Montagne hade med korslagda armar
ställt sig framför Britt-Sofie. Han betraktade henne forskande,
innan han slutligen tog till ordet.
— Ni sade »Förlåt!», min fru,
yttrade han med sorgbundet allvar.
Skulle jag således verkligen ha
något att förlåta er, jag som nu
ser er för första gången i mitt lif.
— Ack ja, mycket! mycket!
jämrade sig gumman och snyftade
som om hennes hjärta velat brista.

534 Det var länge, länge sedan hennes tårar runnit, men
nu flödade de i stället så mycket ymnigare. Och hennes
genom dryckenskap undergräfda stofthydda skakades af
de krampaktiga snyftningarna.
Upprepade gånger försökte hon tala, men rösten svek
henne alltjämt. Grefve de Montagne beslöt väpna sig
med tålamod, tills denna gråtparoxysm gått öfver, ty den
kunde ju icke räcka i oändlighet.
Han satte sig vid sitt arbetsbord, tog medaljongsporträttet,
som låg där. Han betraktade det och sjönk
i djupa tankar. Återigen passerade hela hans lif revy
för hans inre blick.
Småningom tycktes emellertid Britt-Sofie lugna sig.
Snyftningarne upphörde. Det eljes frånstötande uttrycket
i hennes ansikte hade nästan förklarats. Under dessa
korta minuter var hon vorden så att säga en ny människa.
Hennes lifs hela uselhet och alla förvillelser tedde
sig för henne i en afskräckande belysning.
Nu var det hon själf som tog till ordet och nästan
skrämde grefve Louis de Montagne ur hans betraktelser.
— Ack ja, nådig herr grefve, sade hon, ni har
mycket att förlåta mig, men jag fruktar att ni svårligen
kan. I så fall vore ni mer än människa — ni vore en
ängel. Grefven svarade med ett sorgset småleende och en
lätt suck: — Änglar äro sällsynta företeelser här i denna jämmerdal
— åtminstone i synlig gestalt. . . Men tala, jag
ber! Om ni visste hur ni håller mig på sträckbänken!
— Det är en lång och bedröflig historia. Jag måste
förbereda er på det, nådig herr grefve, suckade Britt-
Sofie. — Tala! Jag är beredd på allt!
Och hon talade.

535
Då Britt-Sofie slutat sin långa berättelse hade skymningen
längesedan inträdt, och rummet låg höljdt i nästan
fullständigt mörker.
Långt efter det att hon tystnat, satt grefven stum
med hufvudet hvilande i händerna. Han grät stilla. Ej
med ett ljud förrådde han de skiftande känslor, som
stormade i hans inre.
Slutligen ringde han på klockan.
Betjänten, som var halfdöd af nyfikenhet, visste hvad
ordern gällde, och han infann sig med två tända kandelabrar,
som grefve Louis de Montagne själf mottog i
dörröppningen. Han gick in i sitt toalettrum och utplånade spåren
af tårarna. Lugnt, om också ej vänligt, räckte han Britt-Sofie
handen och sade:
— Jag förlåter er!
Gumman kastade sig för hans fötter och tryckte
sina läppar mot hans händer.- Grefve de Montagne reste
henne upp och fortfor:
— Det kostade mig en svår själsstrid, innan jag
fick kraft att uttala denna förlåtelse. Ni har brutit svårt,
min fru! . . . Dock — »Min är domen, säger Herren» . . .
Och ännu kan ju måhända allt vändas till det bästa!
— Gud gifve det! hviskade Britt-Sofie.
— Ni är gammal, men låt detta ej hindra er att
börja ett nytt lif! fortfor grefve Louis de Montagne med
bevekande allvar.
— Det är redan börjadt, nådig herr grefve! svarade
gumman Britt-Sofie så lågmäldt att orden knappt
hördes. — Afven den mest besudlade själ kan luttras. Ni
måste skiljas vid er forna omgifning ... Jag skall trygga
er framtid i ekonomiskt hänseende. Hvad ni än för-

536
brutit har ni ju dock varit mina barns fostermoder, och
omständigheterna ha måhända också haft sin skuld till
att det gått två af dem illa här i världen . . .
— Ja, hade inte eldsvådan kommit. . . började Britt-
Sofie. Men hon häjdade sig midt i halfva meningen och
sade därefter i ett tonfall af djupaste förkrosselse :
— Nej, nej, nådig herr grefve! Jag tar all skulden
på mig! Grefve Louis de Montagne nickade vänligt och fortfor:
— Ni säger således, att en af dem blifvit räddad —
Lydia? — Ja, det påstås att en ung adelsman satt henne i
pension, att han slår sig ut på allvar för henne och
tänker gifta sig med henne, hvad tiden lider. Men, som
sagdt, jag minns inte hvad den unge herrn heter.
— Nå, det bör väl inte bli så svårt att utforska,
menade grefven.
Han gick bort till skrifbordet, öppnade en låda och
tog därur några dukater som han stack i gummans
hand. — Med den här summan bör ni kunna afhjälpa era
tillfälliga bekymmer, sade han. Det blir sedan min sak
att ordna för er. Porträttet skulle ni gärna få betrakta
som er egendom, men det skall bli så frikostigt ersatt
att ni ej behöfver beklaga er... Farväl nu, som ni förstår,
har jag mycket att tänka på.
Knappast hade Britt-Sofie aflägsnat sig förrän en
tanke blixtsnabbt flög genom grefve de Montagnes hjärna.
Och ett skimmer af fröjd tyste i hans ögon, då han
mumlade :
— Hvar hade jag mitt minne? Det är ju den
präktige Silfverhorn som är min Lydias trolofvade! . . .
Det var ju åt honom jag skref rekommendationsbrefvet.
Och flickan hette ju Lydia Blanck — Blanck! . . . Nej,

f>37
Lydia, grefvinna de Montagne! . . . Ändå en ljusglimt i
detta mörker! Men med Guds hjälp skall detta mörker
skingras !
Han gjorde toalett, sade till om sin vagn och lät köra
sig till änkefru von Kranz’ pensionat vid Karduans-
makaregränden. Mamsellerna Blanck. 68

29 .
Uppvaknandet.
Det torde utan öfverdrift kunna påstås att viktiga,
delvis rent af skakande händelser inträffat under den
eftermiddag som skildi’as i närmast föregående kapitel.
Dock förblekna de, om de jämföras med de dramatiska
scener, som ungefär samtidigt utspelades i det gref-
liga palatset vid Drottninggatan, dit vi redan så ofta fört
våra läsare.
Medan Axel Anton von Silfverhorn kuttrade hos sin
Lydia, utan den aflägsnaste aning om hvilken vändning,
som den älskliga flickans öde samma dag skulle taga,
hade den franske läkaren och hans svenske kollega på
öfverenskommen tid begifvit sig till grefve Anckarhjertas
hus. Nu liksom tidigare på dagen insläpptes de utan
protester. Trots den orubbliga kallblodighet, som säges vara
kännetecknande för Æskulapius’ söner, kände de båda
läkarne, hvardera på höjden af sin tids vetenskapliga
bildning, att hjärtat klappade med abnorm våldsamhet i
deras bröst.
Ledsagade af gubben Larsson, som äfven nu fick
stanna utanför, stego de öfver tröskeln till det gemak,

539
som numera i hela huset gick under benämningen »likrummet».
Den vördnadsvärda trotjänaren befann sig i
ett själstillstånd som nästan gränsade till vanvett. Hans
redan förut ej öfver måttan starka hjärna hade drabbats
af alltför häftiga skakningar för att hans nerver skulle
kunna behålla jämnvikten.-----------
Doktor Edmond Bardoux och arkiater Ternelius närmade
sig ädlingens läger. Grefve von Anckarhjerta hade
ännu en gång ändrat ställning. Han låg nu på vänster
sida med ansiktet vändt mot de inträdande.
Kunde väl tydligare bevis gifvas för att lifvet åter-
vändt? Näppeligen. Den gamle ädlingen andades lätt och regelbundet.
Intet i hans yttre tydde på de grufliga kval, som han
ända till helt nyligen genomgått. Det var en sömn, som
tydligtvis ej stördes af drömmar, hvarken af ena eller
andra slaget, hvarken af nattmaror eller ljusa hägringar.
Med andra ord: det var en sömn sådan som man
kallar idealisk, en sömn då hjärnan befinner sig i fullkomlig
hvila och ej är skådeplatsen för rikare blodomlopp
än som oundgängligen behöfves.
Hvad vi nu yttrat utgjorde hufvudsakliga innehållet
i de båda vetenskapsmännens lågmälda meningsutbyte
