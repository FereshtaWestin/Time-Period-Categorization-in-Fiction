tiden genom en skog åt vester, där snön låg djup, men de
tappre savolaksarne läto icke hindra sig häraf.
Snart fick löjtnanten åter syn på en bataljon Savolaks-
infanteri, som stod i reserv.
»Denna gång torde ryssarne icke undgå sin fiendel Det
är redan den sjette bataljonen jag passerat förbi och åtminstone
tvänne måste ännu stå på denna flygel!»
Han red öfver den numera smala Siikajokiån, där kulorna
slogo ned omkring honom och läto små snömoln stiga i
luften. En landsväg förde utmed stranden åt norr och vid
en höjning af densamma, icke långt från skogsbrynet, fick
Rosenstjerna se några officerare, hvilka syntes samtala lifligt

— 54 —
och då och då rikta sina kikare emot den fientliga ställningen.
Den främste af dem tilldrog sig genast Rosenstjernas
uppmärksamhet; det var en man af nära sextio års ålder,
med något stränga drag och små grå mustacher; han bar
öfversteuniform och var därför lätt igenkänlig såsom den
tappre Savolaksbrigadens chef, grefve Johan Adam Cronstedt.
Rosenstjerna red fram till honom, gjorde en hälsning
och sade: »Ofverste Adlercreutz har sändt mig för att uppmana
öfversten till ett snabbt anfall emot fienden, enär han
själf måste draga sig tillbaka för öfvermakten.»
Cronstedt gaf löjtnanten en skarp blick.
»Det är just det jag ärnar göra, min bäste herre», sade
han, »men yrväder och djup snö hafva försvårat brigadens
rörelser. Därborta hafva vi ryssarnes hufvudstyrka ! »
Han pekade med handen åt ett kyrktorn, som syntes
på afstånd öfver trädtopparne. Det var Revolaks kyrka.
»Ehrenroth skall göra ett hugg på ryssarne därborta i
skogen», fortfor han till en af sina adjutanter, en ung löjtnant,
hvilken genast sprängde åstad till stridslinien.
Savolaksarnes jägarled började närma sig skogen med
raska steg, utan att bry sig om ett lindrigt snöfall, hvilket
dref snön emot ansigtet på dem; efter en stund hördes deras
hurra, när de med bajonetten tillbakadrefvo den ryska
skaran. »Adlercreutz och jag äro i samförstånd om att ryssarne
måste slås i dag», fortfor Cronstedt i halft skämtsam ton
till Rosenstjerna, »Adlercreutz har varit tvungen att vika
för öfvermakten; nåväl, han hade synbarligen för litet trupper
med sig! Men, min herre, jag vill icke gifva eder något
svar förrän fram på förmiddagen och till dess ber jag
eder vara god och stanna i min närhet för att i mån af
behof få deltaga i striden och sedan återvända med min rapport
till öfverste Adlercreutz.»
Rosenstjerna kunde icke önska sig någonting bättre —
han skulle ju åter få deltaga i striden och denna gång visste
han att ryssarne skulle anfallas af en brigad, hvars chef

— 55 —
icke var bunden af en uppskrämd generals försiktiga order.
Han befann sig visserligen bland främmande officerare, hvil-
kas anletsdrag och lynne måhända voro olika en tavastlän-
nings eller en västfinnes, men han såg allvaret lysa ur deras
ansigten och hörde af deras yttranden, att enhvar af dem
önskade endast komma i en ärlig strid med ryssen.
Sedan Cronstedt lämnat några föreskrifter åt truppernas
chefer, red han med sina officerare till vänstra flygeln, där
tredje och fjärde bataljonen af Savolaks infanteri skulle
längs landsvägen rycka fram emot kyrkan under stridens
gång; han skulle stanna vid den mellersta af de tre kolonner,
i hvilka Savolaksbrigaden ryckte fram emot fienden,
och därifrån leda de öfriga kolonnernas rörelser.
På ömse sidor om ån låg en slätt; vid kyrkan syntes
en mindre fientlig trupp, hvilken genast drog sig tillbaka
på andra sidan om ån när finuarne nalkades.
»Fram till fronten, min herre!» sade Cronstedt nu till
Rosenstjerna. »Anmäl eder hos öfverstelöjtnant Lode! Adler-
creutz skall få se att savolaksarne vilja strida lika tappert
som alla andra finnar! Lycka till, min herre och om i är en
i tillfälle att utmärka eder, skall jag omtala detta för edra
förmän!» Cronstedt räckte sin hand åt Rosenstjerna tillika med
en vänlig böjning på hufvudet; löjtnanten gjorde honnör
och tryckte sporrarna i sidan på sin Zephyr.
Kolonnens främsta bataljon skulle just från den branta
åsen vid kyrkan tåga ned på isen utan att blifva emottagen
med någon värksammare eld, då Rosenstjerna anlände till
densamma. Den gamle öfverstelöjtnanten var icke svår att
finna, ty han ville alltid hålla sig så nära stridslinien som
möjligt. Rosenstjerna hade mången gång hört talas om »den
gamle Lode», hans ridderliga kallblodighet och stora gudsfruktan
och många berättelser voro om honom i gång biand
arméns officerare.
Det var den gamle Lode, om hvilken Runeberg sjunger :

56 —
y \ ' ' m
»Och sä bröt han in i elden
med sin Gud och med sin tropp
inga makter, inga välden
skakat nu hans mod och hopp.
Lutad, men med kraft i armen,
ömsom yr och allvarsam,
snö i locken, eld i barmen,
sä gick gamle Lode fram.»
När Rosenstjerna kom fram
till honom kunde han endast lyfta vördnadsfullt på hatten.
Lode såg detta.
»Hvad gör ni här, min herre? I bären en främmande
uniform?» Rosenstjerna sade i hast sitt ärende.
Lodes drag ljusnade och han gaf en vänlig blick åt den
unge löjtnanten, som velat visa sin aktning för en gammal
officer. »( ronstedt har skickat eder till mig, i skolen nog få

— 57 —
vara med om en strid i dag! Hvad Adlercreutz icke kunnat
uträtta, det blir vår sak att göra. Min herre, stal er
vid första kompaniet, där kunnen i ersätta i dag en af lojt-
nanterne, hvilken insjuknat för ett par dagar sedan. Jag
ser att de andra kolonnerna redan komma ned på isen lör
att uppställa sig i slagordning, skynda eder mm herre, till
eder plats!»
Rosenstjerna fick sin plats i tredje bataljonens första
kompani, icke långt från Lode själf och hade knappast
hunnit utbyta hälsningar med ett par officerare, då tecken
till anfall gafs och bataljonen satte sig i rörelse.
Lodes bataljon hade fått sig tilldelad såsom i förra ärans
dagar hedersplatsen på yttersta högern af kolonnen och den
gamle krigaren förde sina gossar till striden med sitt vanliga
g Den branta åstranden kunde icke hindra de tappre att
rycka fram i hastig marsch; uppe på åsen fingo de syn på
själfva prästgården, hvars byggnader i likhet med de österbottniska
gårdarne bildade en sluten fyrkant, till hvilken
endast tvänne portar gåfvo inträde. Ryssarne hade småningom
dragit hela sin styrka in på gården och gjort densamma
till en fästning, hvars hotande gevärs- och kanonmynningar
syntes färdiga att sända emot finnarne sina förödande
kulor. Alla Savolaksbrigadens bataljoner ryckte nu trau olika
sidor fram emot prästgården och hade snart bildat en så
fast ring omkring densamma, att ryssarna icke kunde slippa
undan. Cronstedt gick i spetsen för en bataljon, hvisslande en
gavottmelodi och gaf befallning att prästgården skulle intagas
genom stormning.
Rosenstjerna red fram vid ledet på sin Zephyr och såg
huru det plötsligt flammade till vid husen; ryssarne sände
en salva emot de anryckande finnarne, som fälde många
till marken, men de öfriga stormade fram under ett lifligt
hurra. Löjtnanten följde denna störtflod och såg huru en och

— 58
annan af de tappre föll till marken — en kula genomborrade
hans hatt.
»Den svedde något, men hittade sin väg ut i det fria ! »
mumlade löjtnanten. »Här synes det åter gå hett till.
Framåt, gossar!»
Dnder ett ständigt skjutande närmade sig savolaksarne
allt mer och mer prästgården, ehuru ryssarne anstälde en
förödande manspillan bland dem.
Rosenstjerna närmade sig med sitt kompani en af por-
tarne, där en hotande kanonmynning gapade emot dem;
plötsligt aflossades en salva och drufhaglet nedfälde ett tjugutal
af savolaksarne. Detta var dock signalen för de öfriga
att storma fram, innan ryssarne hunnit omladda kanonen;
ett vildt handgemäng uppstod vid porten, ryssarne drefvos
tillbaka in på gården, .alltjämt nya finska skaror ryckte fram
till sina kamraters bistånd.
Rosenstjerna red in på gården — där stodo ryssarne i
en sammanpackad massa och ville icke gå emot fienden.
Förgäfves uppmanade deras officerare sina soldater till motstånd;
intet hjälpte, ty finnarne ville segra i dag och drefvo
på med oförminskad kraft.
En äldre man i en uniform, som tydde på att han var
en högre officer, försökte svängande sin värja uppmana de
ryska soldaterna att göra ett manhaftigt motstånd; hans ord
syntes redan hafva haft värkan och de hoppackade massorna
började ordna sig ånyo — då Rosenstjerna idetsamma såg,
huru en soldat af det kompani, hvilket han medföljt, lade
an på den ryske officeren. Skottet small och deune föll till
marken. »Det fick jag lof att göra för att de sedan skulle gifva
sig!» sade soldaten på sin Savolaksdialekt. »Nu skall väl
hin själf icke kunna hålla ihop låugrockarne vidare!»
»Det har du, Kask, ej gjort för intet!» sade Lode till
honom. »Det var generalen själf — men nog förtjänar du
ett par riksdaler för det i alla fall!»
Kask lyfte på hatten.
General Bulatoff hade fallit — en allmän modlöshet

59 —
bemäktigade sig ryssarne och alla de, som icke lyckats
rädda sig genom flykten, gåfvo sig till fånga. Bulatoff var
endast svårt sårad och afsvimnad — jämte honom tillfån-
gatogos fem officerare och omkring femhundra soldater.
Fyra stupade officerare och tvåhundra soldater af fiendens
styrka fingo finnarne dessutom begrafva. .fr-':,."*«?. iå-
Klockan var omkring tio på förmiddagen då segern
vid Revolaks redan var vunnen.
Hela prästgården och dess omnejd ljöd af savolaksar-
nes segersånger; de fingo nu hvila sig efter sina vedermödor
och hålla sig till allt det goda, marketenteriet hade att bjuda.
Inne i boningshuset rådde ännu den största villervalla

— 60
efter striden. Yäggarne hade blifvit genomborrade af gévärs-
och kanonkulor, fönster och dörrar voro sönderslagna likaså
nästan alla möbler och öfrigt husgeråd, ty ryssarne hade
velat hämnas på socknens präster, enär de med skäl misstänktes
hafva uppmanat sina landsmän att göra sitt anfall.
Några af rummen iståndsattes dock i största hast för
officerarnes räkning, hvilka nu beslöto att fira den nyss
vunna segern med ett festligt gille i prästgårdens rymliga
sal, där segerpokalen snart gick omkring vid de festligt
smyckade borden.
Cronstedt, Lode och några andra högre officerare hade
tagit plats vid ett stort bord i salens midt. Löjtnant Ro-
senstjerna, hvars plats med rätta var bland de yngre ny-
förvärfvade vännerna, hade blifvit inbjuden af Lode till de
äldre officerarnes bord och att sitta vid hans sida.
Det rådde redan högljudd fröjd och gamman kring de
rykande bålarne och stridens mödor hade blifvit helt och
hållet glömda i denna stund, då en fanfar hördes, till tecken
att någon äskade ljud. Det glada sorlet aftog hastigt, så
mycket mera som ingen annan än den afhållne chefen Cronstedt
syntes stiga upp och vilja uttrycka sitt hjärtas innersta
känslor i ord, hvilka skulle finna genklang i alla de
närvarandes hjärtan. Han syntes rörd och borttorkade ett
par tårar, som glänste i hans annars så bistra ögon; man
såg att under den stränga ytan dolde sig ett känsligt sinne
och detta manade honom att uttrycka sig i följande välvalda
ordalag:
»Mina herrar, äldre och yngre officerare af den tappre
Savolaksbrigaden! Må det tillåtas mig, som har äran att vara
dess chef, att höja min bägare i denna stund och tacka
eder för den tapperhet, det mod och dödsförakt, i alla,
ingen utan undantag, lagt i dagen i den strid, som på ett
så glänsande sätt nyss afslutats till vår fördel! Soldaterna
hafva gjort sin sak väl och vi höra huru de glädja sig därute!
Deras glädje är icke mindre än vår! Vi hafva vunnit en
betydande seger på en enda morgonstund, upplöst en stark
fientlig afdelning, tillfångatagit en stor del af densamma

— 61 —
jämte dess befälhafvare, hvilken svårt sårad föll till marken
med värjan i hand! Tappra fiender förtjäna att behandlas
med aktning och vi kunna vara desto gladare i denna
stund, att vi besegrat en fiende, som gjort ett så tappert
motstånd! Denna seger skall hafva viktiga följder för hela
den finska armén och vi kunna blott hoppas att dess frukter
äfven blifva begagnade på ett riktigt sätt. Dagen har
ändtligen randats, då vi kunna hoppas på nya segrar och
ett modigt framryckande emot fienden! Måtte arméns olika
truppafdelningar enlivar i sin mån bidraga till detta mål
och jag kan därför endast föreslå en välgångsskål för den
finska armén och det för oss alla så dyrbara fosterlandet,
som vi i en snar framtid hoppas se befriadt från den
förhatliga inkräktaren! En skål för den tappre Savolaks-
brigaden I »
Cronstedts tal emottogs af de församlade officerarne med
ihållande lefverop; de yngre skockade sig omkring honom,
lyfte honom på sina axlar och buro honom omkring salen
ett par hvarf.
En otvungen glädje och munterhet rådde därefter vid
de särskilda borden. Den ena skålen efter den andra dracks
med lifliga hurrarop.
Emellan Cronstedt och Lode satt en äldre officer i
karelska dragonernas prydliga uniform med öfverstelöjtnants
gradtecken. Denne man var Adolf Ludvig Ghristiernin,
chefen för de karelska dragonerna.
»De unga synas kunna utmärka sig lika väl vid ett
gladt bord som på slagfältet», sade Cronstedt skrattande
till Christiernin. »Nåväl, de behöfva nog glädjas och hämta
friska krafter till nya strider! Vår första seger skall åtföljas
af än flera.»
»Detta är vårt fasta hopp», svarade denne. »De karelska
dragonernas hem är långt bort i Östra Finland och det
smärtar dem att ryssarne härja i deras fosterbygd, deras
högsta längtan är att få återvända dit med det snaraste.»
» Det gemensamma fosterlandet kräfver dock allas våra
krafter till sitt försvar!» inföll Cronstedt, i det han skålade

— 62
med Christiernin. »Vi äro alla hemma från den östra delen
af landet, och dess natur är ju oss så kär; men enär ett
oblidt öde tvungit oss att retirera upp till norden, kunna
vi endast hoppas att snart få upplefva den dag, då vi få
återse vår hembygd, befriad från ryssarne.»
»Så länge öfverbefälet ligger i händerna på Klingspor,
hafva vi föga hopp därom», inföll öfverstelöjtnant Aminoff.
»Vederbörandes ögon i Stockholm skola nog öppnas
om också i elfte stunden», sade major Fredensköld. »Adler
creutz vc>re den rätte mannen att föra oss till seger och strid,
han är ju Klingspors högra hand! Annat var det i salig
konungens dagar; då fingo vi göra ett ärligt hugg på ryssen
och drifva honom tillbaka till sitt äget landi»
L°d(3 hade icke tyckt om att man talade om Klingspor
I stället vände han sig till Rosenstjerna, hvilken i de äldres
lag var blott »idel öra.»
»Min unge vän», sade Lode till honom, »du har hört
hvad de äldre hafva på hjärtat! Jag hör till dem och äfven
jag har varit med i konung Gustafs dagar! Du har godt gry
i dig, fortsätt på samma sätt, tappra officerare behöfvas alltid
i fa,ra,ns stund! Du är ju Döbelns adjutant, en sådan
krigarnatur som han söker sin like i hela den finska armén.
Han har stridt både i nordens snö och under söderns brännande
sol! Vi kämpade tillsammans vid Porrassalmi och
där fick Döbeln i hetaste striden det skottsår, hvarför han
än i dag bär sitt svarta band kring pannan. Där gick det
minsann hett till! En af mina jägare igenkände bland ryssarne
sin forne öfverste Sprengtporten, lade an och jagade
honom en bula i kroppen, som kom den förrädaren att utropa.
»ägna hundar beto!» Ryssarne förstodo nog, hvad
han menade med dessa ord. Ja, nog förtjänade han den
minnesbetan för sitt förräderi emot sitt fosterland!»
»Det finnes tyvärr flere sådana förrädare i Finland,
hvilka svikit sitt land och flytt öfver till ryssarne», inföll
Rosen st jeirna.
»Du har fått se i dag», fortfor Lode, »huru savolak-

— 63 —
same strida och att äfven vi förstå att taga ett ärligi nappa
tag med fienden 1»
I detsamma hördes en ljudlig skrattsalva från de yngre
officerarnes bord. En af dem höll just på att beråtta huru
Klingspor, som enligt sin vana alltid åkte några mil före
armén, plötsligt i sin kursläde frågade den körande a ju
tanten: »Hör ni skotten, min vän?» »Nej, ers <'x(:e ens’
dem hafva vi aldrig hört», svarade denne . ..
Lode bief vid dessa ord röd i ansigtet och steg UPP-
»Jag ärnade just bryta upp, men nu gör jag ^et desto
hällre», sade han med tydlig stämma. »Hvarför skola vi i
segerfröjden erinra oss återtågets nesa och bitterhet? a,
Klingspor är skulden till allt detta! Jag vill icke lröiataas
om den fege herrn, ty hvar gång jag hör hans namn näm
nas, blir jag numera arg .. . Detta gille behagar mig där ör
icke vidare, änskönt vi hafva orsak att glädja oss öfver en
nyssvunna segern — farväl, mina herrar, den gainlc o e
vill nu hälst glädjas allena!»
Han tryckte ännu hastigt den unge löjtnantens nan
och lämnade salen.
Den gamle Lode hade ansett sig för god att kvarstanna
längre i ett sällskap, där det talades om den fsge ^ing-
sp°r. Rosenstjerna ansåg nu tiden vara inne att säga tarva
åt några nyförvärfvade vänner och sedan anmäla sig ater
hos öfverste Cronstedt.
»Framför mina varmaste hälsningar såväl till min svåger
Adlercreutz som till öf verste Döbeln», sade denne, i det
han skakade hand med löjtnanten, »öfverstelojtncint Lode,
hvilken nyss lämnade vårt sällskap, har berättat mig att i
hafven hedrat eder vid hans bataljon i dagens affär och
när jag sänder min rapport till general Klingspor skall jag
äfven omtala edert berömvärda uppförande hos oss! ag
önskar att jag snart finge träffa alla mina vänner därborta
Ii vilka det gemensamma fosterlandets räddning nu sluter tillsammans
fastare än någonsin förr! Farväl, min vmge vän,
jag önskar eder lycka äfven framdeles!»

«rf»
Gillet i i
Revolaks
prästgård.

— 65 —
En af de karelska dragonerna, hvilken tagit hand om
Zephyr och gifvit hästen vatten och hafre, fick ett vänligt
»tack» af löjtnanten, hvilken nu svingade sig i sadeln och
lämnade prästgården, där den segerdruckne Savolaksbriga-
dens skaror öfverallt firade sin första framgång öfver rys-
sarne. 6

SJUNDE KAPITLET.
Döbeln i fara.
j^flingspor hade förmåtts att förflytta högkvarteret sydli-
Î f gare, enär trakten var fri frän ryska trupper. Vi träffa
sålunda den finska armén i början af juni vid Brahe-
stad. Alla ville strida, men Klingspor gaf icke sitt samtycke
härtill och armén fick därför ligga ovärksam i flera veckor.
En dyrbar tid gick sålunda förlorad och segerns frukter
gingo förlorade.
Vintern hade gifvit vika för en varm sommar och trupperna
började småningom återhämta sig från alla sina tidigare
strapatser. Lägret företedde dock en tyst och stilla
anblick, där soldaterna stodo i grupper och solade sig i värmen,
hvad skulle de väl hafva annat att göra under denna
ovärksamhetens tid! Den stränga diciplinen uppehölls visserligen,
men som soldaterna voro väl inöfvade, kunde de i
dessa dagar endast samla krafter till kommande ansträngningar.
En grupp björneborgare samtalade på det öppna:
fältet mellan tältraderna och sågo huru en man sprängde
fram på en löddrig häst. Han tilldrog sig genast soldater-

— 67 —
nas uppmärksamhet och desse sporde honom hvarifrån han
kom. »Jag kommer från södra Finland», svarade mannen,
hvilken var iklädd böndernas vanliga drägt, »jag önskar tala
med general Klingspor, ty jag medför bref till honom! Jag
har ridit hit i tjugu dagar längs aflägsna vägar för att icke
råka ut för ryssarne. Jag medför vigtiga underrättelser, ty
Sveaborg har fallit i ryssarnes händer!»
Denna nyhet slog som en bomb ned bland soldaterna,
men var blott ägnad att öka deras hat mot arffienden.
Ett antal nyfikna hade samlats kring den groflämmade
Matti Pehkonen.
»Nog skola ryssarne bortjagas äfven därifrån» utropade
han, »vi hafva ju Adlercreutz och Döbeln, som föra oss
fram till strid och seger! De skola knipsas ned allesammans
från vallarne blott vi komma fram till Helsingfors!»
Mannen som sagt sig medföra ett långväga bref till
generalen blef insläppt. Men huru förvånad blef icke den
alltid så godtrogne generalen, när han fick emottaga denna
underrättelse; han som mer än någon annan hade trott på
Sveaborgs ointaglighet... Klingspor sjönk maktlös ned i
en länstol. En stund därpå ringde han efter adjutanten och
lät kalla till sig Adlercreutz och Döbeln.
Båda infunno sig efter en halftimmes förlopp, hvarun-
der generalen ännu hunnit återhämta sig föga från sin första
förskräckelse. »Mina herrarl> sade Klingspor med matt stämma, »jag
har bedt eder komma till mig, emedan jag fått emottaga
ett bref, att Sveaborg den 3 maj fallit i ryssarnes händer.
Detta är för oss alla den största olycka! Om fästningen hållit
ut ett par veckor längre, hade undsättning från Sverige
hunnit anlända.»
Adlercreutz såg dock lugn och beslutsam ut.
»Herr general», sade han, »olyckan är stor, men låtom
oss dock fatta mod! En manhaftig strid kan ännu godt-
göra allt!»
»Mina herrar», fortfor Klingspor, »jag bygde mycket

— 68 —
pà Sveaborg, och att jag velat försvara landet, synes bäst
af den anfallsplan jag nyligen insändt till konungen! Sveaborg
måste räddas 1 Med det snaraste skola de svenska trupperna
landstiga på särskilda platser längs kusten och tåga
emot fienden, jag väntar just underrättelser när en landstigning
skall företagas vid Vasa — vi skola samtidigt närma
oss staden så att ryssarne komma mellan tvänne eldar och
vår seger skall härigenom blifva afgjord.»
Döbelns ansigte ljusnade —■ han hade icke kunnat vänta
sig ett sådant språk af Klingspor, som alltid förut hyst den
största skräck för fienden. Klingspor lofvade handla, rycka
fram emot ryssarne, men detta löfte gaf han åt sina närmaste
män endast för att han ville understödja en landstigning
af svenska trupper vid Vasa. I alla fall kunde både
Adlercreutz och Döbeln vara glada att det fanns något, som
förmådde generalen att gripa till offensiven.
»Tack för dessa ord, herr general», sade Adlercreutz,
»ty de kännas som balsam på ett sår! Och det sår förlusten
af Sveaborg åstadkommit inom oss, skall icke läkas, innan
den blågula flaggan svajar åter på Sveaborgs vallar! Olyckan
manar oss till strid och vi sätta vårt enda hopp till
nya segrar.»
»Så fort förhållandena medgifva, skall jag flytta högkvarteret
sydligare», sade Klingspor, »den varma årstiden
underlättar våra operationer och i förening med de trupper,
som anlända från Sverige, kunna vi hoppas segra öfver fienden
och drifva honom åter till sitt land. Den sorgliga nyhet,
som i dag nått till oss, skola vi därför bära med jämnmod
och göra vårt bästa för att ännu godtgöra allt; men
det synes mig dock högst besynnerligt, att Sveaborg, som
hade en så stark garnison och var så väl försedd med förnödenheter
af alla slag — skulle kapitulera måhända i den
stund då den svenska flottan redan var på väg till dess undsättning!
Allt detta synes mig, som sagdt, högst förunderligt!»
»Säg icke annat, herr general!» inföll Adlercreutz. »Af-
ven jag hyser mina misstankar, att allt icke gått rätt till.»
»Där har varit förräderi med i spelet», tilläde Döbeln

-
' ■ >Sveaborg har fallit!» (Sid. 67.)

— 70 —
med blossande kinder,» huru skulle nordens starkaste fästning
annars kunnat blifva ryssarnes byte! De hade icke
häller så mycket trupper invid Helsingfors, att de kunnat
intaga fästningen genom en ordentlig belägring! Det kan icke
hjälpas, min fasta öfvertygelse är att förräderi utöfvats! Hvem
som egentligen gjort sig skyldig härtill är ännu för oss svårt
att säga; Cronstedt vill jag icke misstänka, ty han är ju
känd såsom en tapper officer alltsedan salig konungens dagar,
men huru kunde han förmås att öfverlåta en så stark
fästning åt ryssarne! Antagligen har han blifvit bedragen
och det fanns förrädare omkring honom, det vet jag med
säkerhet. »
»I ären alltså båda af den tron, att ryssarne kunnat
bemäktiga sig Sveaborg endast genom förräderi?» sade Kling-
spor med en mulen uppsyn.
»Ja, herr general!» svarade de bägge öfverstarne på
samma gång.
»En kommande undersökning skall visa att vi hafva
haft rätt i våra misstankar», tilläde Döbeln. »Förrädarne
hålla sig nog undan straffet, men skola dock få sin rätta
dom!» »Nåväl, vi hafva talat nog om denna sak för i dag»,
afbröt Klingspor. »Vi kunna icke afhjälpa olyckan genom
att taga den ännu tyngre! Adlercreutz, sen till, att brigadcheferna
hålla sig beredda till uppbrott så fort jag gifver
order härom! Vi kunna dock icke gripa till offensiven förrän
anfallet emot Vasa göres från de svenska truppernas sida,
men detta kan ske hvilken dag som hälst; till dess måste
vi ännu bida, ty ryssarne hafva sändt betydande truppmassor
i trakten af Vasa. Alla unga män, som vilja anmäla sig
till krigstjänst, skola antagas, ty kriget och sjukdomarne
hafva redan gjort betydande luckor i manskapets leder.
Dessutom hafva vi också redan förlorat många tappra officerare
och alla dessa stora förluster mana mig att försöka
om möjligt rädda armén till moderlandets försvar!»

— 71
Omkring tvänne månader hade förgått, sedan den finska
hären vunnit sina första segrar vid Siikajoki och Kevolaks,
hvartill ännu kommit Sandels seger öfver en rysk afdelning
vid Pulkkila den 2 maj. Sandels hade med femte brigaden
