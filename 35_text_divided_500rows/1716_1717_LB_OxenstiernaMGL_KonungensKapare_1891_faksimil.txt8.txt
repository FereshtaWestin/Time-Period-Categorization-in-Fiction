en bägare och sade:
— Det finns allt andra skeppare än på handelsskutor —
och mången kommendör vid flottan skulle tacka Gud för en
sådan hustru som Ingela; för resten har jag haft nog af det
där, och hvem hon hädanefter väljer till sin man, den må
hon få. — Nå väl, min far, — sade Ingela, som nu med fru
Kristina Gathe inträdde genom den öppna dörren till den
senares rum: — Jag vet, att ni häller hvad ni lofvat, och jag
väljer ingen annan än Fars Gathe til! min man.
— Se så, farbror! — sade Lars, som tagit Ingelas hand
och gått fram emot kaptenen. — Låt nu ert ord vara sagdt;
min mor väntar, att ni ger ert samtycke, och sedan skolen 1
få läsa ett kungabref, hvaraf ni skall få se att, om ni inte
får en kommendör till måg, så får ni åtminstone en kapten.
Kapten Hammar tycktes mumla något för sig själf ett
ögonblick, men sade slutligen:
— Nå ja, min käre Lars; det får väl bli som I önsken;
men då må det ock lysas nästa söndag, ty det vore bra att
ha det undangjordt, innan vi ge oss utaf.
— Topp, svärfar! Och nu ska’ vi dricka ett glas tillsamman
i all fröjd och gamman, — sade Lars och gaf Ingela
en kyss.

— 88 —
14 .
Bad’ fort och glädtigt synes dagen skrida
För våra älskande; och re’n det har
Två gånger lyst för dem. I trakten vida
Man redan vet, de skola bli ett par.
Och gubben Hammar kan nog saken sprida
Samt skryta, som den vackra brudens far,
Han säger alla: att hans måg, Lars Gathe,
Är rik som f-n och duktig som en sate.
Kaptenen bråkar med att vin förtulla,
Ibland det pröfvas ock med någon gäst;
Och stora ölfat in i boden rulla,
Ty det skall bli en riktigt grundlig fest,
Hvars make man ej sett på Hammarkulla;
Den dagen, då han har sin dotter fäst
Med Lars i Gatan. Därtill var han tvungen:
Tänk blott en man — som har fått bref af kungen I
Invid fiskläget Gottskär och nägot öster om detsamma,
hvarest nu en mindre åker är belägen, fanns pä slutet af
sextonhundratalet flera grundvalar efter hus och byggnader.
Ända in i senaste tider har man äfven i jorden anträffat flera
af dessa lämningar, och midt på högsta höjden, hvarifrån man
har en härlig utsikt öfver Kungsbacka- eller, som det rättare
heter, Strömsfjorden, finnes ännu en aflång, fyrkantig sten-
sättning, som kallas “kapellet“. Af folket i trakten nämnes
än i dag denna höjd, som utgör, så att säga, halsen af en
liten halfö och som sluttar åt Gottskärs hamn i väster och åt
I^ars Gathes numer uppgrundade hamn i öster, för Kapellsbacken.
En gammal och ännu kvarlefvande sägen mäler, att här
skulle hafva legat en stad med namnet Lunterthun. Att en
sådan stad har funnits, betviflas ej; men häfdaforskare för-

— 89
lägga densamma på Here olika platser, och i så väl Skåne
som Blekinge utvisas ställen, hvarest den skulle hafva varit
belägen*). I söder härifrån synes det öppna, oroliga liafvet, hvars dansande
böljor, i sig själfva så färglösa, dock erbjuda ett skiftrikt
färgspel från det djupaste blå till vårgräsets ljusa grönska
eller, när det stormar, spegla de mörka skyarna i sina svarta
vågor, hvilka öfver grunden och in i fjärdar och vikar antaga
en gulbrun, gyttjig och ändock genomskinlig färg, som målarens
pensel förgäfves sökt fullständigt efterhärma.
Denna eftermiddag smög sig endast den lätta västan-
vinden öfver så väl haf som fjord och krusade dess ljusblå
yta. Det var lördagen, innan det skulle lysas tredje gången
för Lars och hans fästmö.
Högst på Kapellsbacken stod Lars Gathe vid sin tro-
lofvades sida och blickade med stolthet ut öfver Strömsfjordens
glittrande våg. Ett stycke utanför bangrundet låg
den smärta “Hebe“, putsad och fin som en mö, färdig att
träda under pällen. Dess fina och höga master lutade sig
smakfullt akteröfver, och dess tågvirke, som vid första påseendet
tycktes vara väl smäckert, skulle för den bildade
sjömannens ögon fullt kunnat försvara sin plats genom den
utmärkta hampa, hvaraf det var förfärdigadt, och det sätt,
hvarpå det var slaget.
Lars Gathe hade svarat löjtnant Stråle, då denne sade
sig se att skonerten hade kanoner: “I dag fyra, i morgon
tio“, och häri hade han sagt sant, ty från hvarje sida glänste
nu fyra välputsade kanonmynningar, och lägges härtill en
svår karonad på backen samt akterut en lång, väl gjord
adertonpundig holländare, så var antalet fullt
Två andra skonerter lågo äfven nästan segelklara; den
ena ej långt från “Hebe“ och den andra närmare bryggan,
inlastande hvarjehanda skeppsförnödenheter. Båda voro de
bevärade, den första med sex och den senare med fyra kanoner.
Något längre nordöst in uti fjorden gungade skonerten “Hammaren“,
äfven den, som det tycktes, nästan segelklar. Detta
") I jorden här hafva hittats en mindre trefotig malmgryta, en finger-
ring af silfver med däri befintligt »monogram». Finnas i författarens samlingar.
En mängd större järnhandtag, som folket i trakten påstår hafva suttit,
på likkistor, äro äfven tillvaratagna i närheten af »kapellet». Förf. anm.

fartyg var ej fullt så stort som “Hebe“, men var betydligt
lastdrygare än denna, i följd af sin högre och bredare byggnad.
Äfven “Hammaren“ förde fyra kanoner, tagna från “Hebes“
märkvärdiga last; och vände man blickarne åt magasinen,
stodo där utanför dessutom sex karonader och lika många
tolfpundiga kanoner, också medförda af Lars Gathe från
Rotterdam. Från och till de förankrade fartygen gingo flera batar
lastade med matvaror, krut och kulor samt tunnor med förnödenheter,
och det syntes på de snart tömda bryggorna och
bodarna samt den mer och mer afstannade samfärdseln, att
skonerterna voro segelklara.
Eftermiddagens sol kastade sina lekande strålar öfver den
lifliga hamnen, och där Lars Gathe nu stod med sin tro-
lofvade på Kapellsbackens höjd, hade de hela den upplysta
fjorden med dess stränder framför sig. Vid norra stranden
bortom Lars Gathes verkstäder syntes tullkammaren; längre
bort på sin upphöjda plats Onsala kyrka, hvars hvita murar
liksom flammade ‘i den starka belysningen; och längst in i
fjordens bukt glänste tornspiran och några fönster i den lilla
staden Kungsbacka. Söder om denna reste sig på en udde
en del af murarne efter den historiskt märkvärdiga borgen
Hunehals. , .
Anlagd, som det påstås, af hunnerna*), belägrades
borgen 1328 för sista gången, och vid tidrymden för vår
berättelse funnos endast en del af södra muren samt spår
af yttervallen och grafven kvar. Att stället i äldre tider varit
ett gammalt vikingasäte, är emellertid ganska säkert. I tanföi
Hunehals ligger rätt sydväst därom en hög klippa, som heter
Passberget, med djupt vatten rundt omkring. Kalfö med sina
branta stränder syntes längre i sydväst, och midt emot Gott-
skär sågs i sydost Örnevalla kyrka.
— Vid St. Georg, min älskade! — sade Lars till sm tro-
lofvade. — Jag önskar blott, att kung Karl själf vore här
och såg hvilket lif här råder. Öfverallt annorstädes ges idel
elände, här är det tvärt om, och bättre ändå skall här allt
bli framdeles. Ser du, Ingela, just denna fjord skulle lätt
kunna blifva en örlogshamn af betydenhet, ty med ett godt
fäste på Ramnö och ett på Brämma udde, vore fjorden stängd.
Kanonerna, som stå där nere, skola snart vara uppställda pä
*)' Enligt Chvtræus Vœjanus. Förf. anm.

91 —
det senare stället i ett batteri, som jag ämnar uppföra, då
jag härnäst kommer hem. Framdeles får jag tänka på Ramnö.
— Så skall du tala, min Lars! Stora planer nog kan
du ej hysa, ty det säger jag dig, att vore jag man, så skulle
det ej for mig finnas mål nog högt, att jag icke skulle stäfva
ditåt. Ah, hvad det är uselt att vara en stackars kvinna!
— Kvinnor lära uträttat mycket stora ting i sin da’r,
— genmälde Lars på den stortalande flickans ord, — och jag
tackar Gud för att du är en kvinna, min tös. Du kan ju
tänka ut något stort och sedan underrätta mig därom.
— Kanhända jag har ett förslag att meddela dig, då du
kommer åter, — sade Ingela funderande. Men saken är ingalunda
fullt klar för mig själf ännu.
Undrande, hvad det månde vara, som flickan grubblade
på, följde Lars sin trolofvade tillbaka till Gottskär, där en
gosse höll två hästar, på hvilka de unga‘satte sig upp. Det
tog sig i sanning ej illa ut att se dem båda tillsammans sätta
sina hästar i raskt traf inåt den i krokar mellan klipporna
sig buktande landsvägen.
Dagen därpå, som var söndag och dä det lystes för Lars
Gathe och Ingela Hammar för tredje gången, var enligt gammal
sed ingen af de förlofvade i kyrkan, men så många flera
af deras släktingar och vänner samt, för att hedra sin kapten,
alla de kapare, som ej hindrades af vakttjänst på fartygen.
I Onsala kyrka glänste en klenod i dag för första gången,
så mycket dyrbarare, som tiderna voro bistra, nämligen en
splitter ny, skinande mässingsljuskrona. Välmenande och
prisande voro de ord, i hvilka kyrkoherden Erik Bergius på
församlingens vägnar tackade kapten Jonas Hammar i Hammarkulla,
hvilken “till Guds ära och församlingens välfärd
skänkt kyrkan detta sköna klenodium på sin älskade dotters
lysningsdag“. Mycket pris erhöll äfven den store kaptenen vid den sedvanliga
pratstunden på kyrkovallen efter gudstjänstens slut;
till sist togo sig några hemmavarande skeppare och sjömän,
biträdde af Gathes folk, för att hissa kapten Jonas Hammar,
då han trädt utom kyrkogrindarne.
Redan tidigt på bröllopsdagens morgon voro Lars Gathes
arbetare och sjömän i full fart med att inifrån landet anskaffa
löf och resa äreportar så väl vid Gatan som på vägen till
kyrkan ; och traktens flickor voro ej heller sena att vid
Hammarkulla göra detsamma.

— 92 —
Vid middagstiden närmade sig tvä prydliga bröllopståg
den i solljuset skinande kyrkan. I spetsen för hvardera tåget
redo tre eller fyra spelmän. Efter dessa kommo de så kallade
“blosshållarne“ eller marskalkarne, lifligt tumlande om sina
mer eller mindre ystra hästar. I Lars Gathes tåg red han
själf med sin moder på högra och löjtnant Stråle på vänstra
sidan, och efter dem fördes — såsom vanligt var, då skeppare
gifte sig — den svenska flaggan. Denna bars nu af hans
löjtnant följd af nära halfva antalet besättningskarlar; det
syntes nog, att de flesta af dem, så sjömän de voro, dock
ingalunda för första gången tumlade om på springare.
I Hammarkullatåget åkte kaptenen med sin dotter i en
ståtlig “karet“, och efter dem red brudens ende broder, som
var underofficer vid flottan. Dem följde en stor mängd så
väl åkande och ridande som gående gäster. De båda tågen
förenade sig i närheten af kyrkan, och här voro alla socknens
pojkar församlade för att hålla liästarne.
Vid sidan af sin mor trädde den unge kaptenen fram till
altaret, och stolt ledde kapten Jonas Hammar sin dotter upp
till Lars Gathes sida. En stor himmelsblå sidenschal utvecklades
nu och hölls af fyra unga marskalkar öfver brud och
brudgum. Efter vigselns slut strömmade folket ur kyrkan, och
knappt hade Lars Gathe med sin brud utkommit på kyrkans
trappa, förrän en hvit rök syntes vid “Hebes“ sida, och nu
dundrade så väl under det korta uppehållet på kyrkbacken
som under hela vägen till Hammarkulla “de etthundratrettio-
sex kanonskott“, som än i dag vid berättelser om Lasses i
Gatan giftermål aldrig den förtäljande onsalabon glömmer
att omtala. Raskt gick färden till Hammarkulla, vid framkomsten hit
smällde äfven skott på skott ur små nickor, muskedundrar
och pistoler; ja, uppe på berget funnos många små barfotade
artillerister, hvilka med gamla bösspipor och nycklar, laddade
ända till mynningen, bidrogo att höja festligheten.
Hästarne hade dock icke tagits med i beräkningen, och
de kullerbyttor, som en och annan af de muntre neptuni-
sönerna gjorde vid detta tillfälle, bidrogo att öka det glada
mottagandet. Kapten Jonas Hammar, som skyndat förut, stod nu på
den löfklädda förstugukvisten och tog emot sina gäster, hållande
i handen en stor silfverbägare, fylld med vin, ur hvilken

— 93 —
brud och brudgum jämte de förnämare, såsom kyrkoherden,
löjtnant Stråle, tullförvaltaren m. fl. måste dricka, innan de
kommo in i salen, hvarest det stora bordet, sviktande af en
mängd mat och dryckeskärl, stod färdigt.
På den rymliga logen var äfven ett stort hästskobord
dukadt, och marskalkarne gingo oupphörligt med vin, Öl och
bränvin emellan de båda borden under den började måltiden.
Då denna led mot slutet, uppsteg kyrkoherden Bergius och
höll ett längre tal för de nygifta, hvarpå musik och hurrarop
följde. Därpå föreslog samma talare en skål för kung Karl
och hans lyckliga hemkomst, hvarpå så starka hurrarop och
ett sådant oväsen fördes, att det med säkerhet genom de
öppna fönstren hördes en fjärdedels mil omkring.
Jonas Hammar förklarade innan middagens slut med en
tordönsstämma, som öfverröstade sorlet, att ehuru hans mag
och han själf skulle segla dagen därpå, så voro de alla välkomna
till Hammarkulla både på tisdagen och onsdagen, ty
ett bröllop där i trakten skulle alltid stånda i tre dagar, det
vore vanligt det.
Efter detta gästfria tillbud uppstego de ännu kvarvarande
gästerna ifrån bordet, och kyrkoherden Erik Bergius, som vid
början af måltiden läst en läng bordsbön och sjungit en mål-
tidspsalm, iakttog äfven nu samma sed, ehuru bönen var
kortare och psalmen äfven. Snart voro rummen tomma på
folk och ungdomen ute bland berg och backar. De gamla
hade satt sig i en af björkar gjord stor löfsal, kring ett där
stående väldigt bord, på hvilket en blank och ny kopparkittel,
omgifven af blommor och blad, prunkade i stället för bål, och
kring hvilken bägare och dryckeskärl af många olika slag
voro uppställda. Flere af dessa voro af silfver, dyrbara ej
allenast på grund af metallen, utan äfven till följd af det
arbete, som därpå var nedlagdt. I den stora kitteln, hvilken
var fylld med en blandning af Bordeaux-vin, arrack, socker,
russin, kokhett vatten och några kryddor, stod en stor sopp-
slef af silfver, med hvilken bägare och krus ofta ifylldes. På
ändan af slefvens skaft var fastsatt en liten vimpel af ett
blått och gult baud.
Tobak och pipor funnos på ett bord utanför löfsalen, och
sedan de sistnämnde blifvit stoppade, börjades dryckeslaget,
i det kapten Hammar reste sig och knuffade till slefven i
bålen så att skaftet for rundt omkring samt — med litet
hjälp» af svärfadern — stannade framför hans måg.

— 94 —
Nu började värden att högt stämma upp den vid alla
högtidliga samkväm denna tid brukliga vimpelsången, så
lydande: Hvem skall denna vimpel ha,
vimpel ha, vimpel ha?
Härefter förde tullförvaltaren slefven eller, som den äfven
kallades, vimpeln rundt omkring, så att den stannade framför
bruden; han upptog därefter sången, som beledsagades af en
dundrande kör.
Lars Gathe svängde nu vimpeln till kyrkoherden, denna
därefter till löjtnant Stråle, och så gick det laget rundt. Efter
en stunds samtal “vimplades“ å nyo.
Nu voro emellertid borden så väl på logen som i salen
bortförda, och alla spelmännen stämde upp en hvirflande polska;
snart var dansen i full fart både på det ena och andra stället.
Något efter midnatt kallade Lars Gathe sin förste löjtnant
till sig och gaf honom befallning att vid middagstiden dagen
därpå hafva manskapet om bord samt allting klart att gå till
segels. Lars Gathe och hans brud åkte sedan hem till Gatan,
beledsagade af de bland marskalkarne, som vingudens vallmo
ej hindrade därifrån; hvar och en bar en blänkande fackla i
hand, och de gjorde sålunda skäl för namnet blosshållare.
Väldiga hurrarop ledsagade de nygifta vid afresan från
bröllopsgården, och Gatan strålade af ljus, då Lars’ moder
vid brudparets hemkomst tryckte Ingela i sina armar.
15 .
Härligt sommarnatten
Med sin ljufva svalka
Sänkes öfver jorden,
Lifvar blom oeh knopp.
Öfver fjordens vatten
Lätta vindar halka,
Förande mot norden
Söderns värme opp.

— 95 —
Bleklagd måne lyser
Bakom tunna skyar,
Yågar knappt att spegla
Sig i vågor små.
Aftonstjärnan myser
Öfver land och byar,
Öfver moln som segla
Sakta i det blå.
Innan dagens strimma
Tecknar sig i öster,
Hvilar allting stilla:
Knappt ett ljud man hör;
Men i arla timma'
Vakna tusen röster,
Fågelskaran lilla
Stämmer upp sin kör.
På morgonen dagen efter brölloppet vandrade Lars Gathe
med sin hustru nedåt vägen till Gottskär. Framkomna till
fiskläget togo de af till höger, gingo utför backen samt veko
in pä den gångstig, som ledde åt berget, där gamla Lariskas
eller, nu efter hennes död, den unga Aimas stuga var belägen.
— Du säger således, min Ingela, — sade Lars, — att
den stackars flickan ligger sjuk och att hon blifvit stenkastad
af pojkarne här i förgår... Sådant byke! Vid St. Georg,
jag skall låta piska dem allesamman! Men hur har det gått
till och af hvad orsak?
— Jo, ser du, det är så, att Aima har under ett par
dagar skött om gamla Märta, som bor strax härintill. Hon
har varit sjuk en kort tid, och som du kanske vet har hon
en ko: gummans hela förmögenhet utom stugan för resten.
Aima hade mjölkat kon åt den gamla och skulle göra det i
söndags afton också. Detta fingo barnen här se, och utan att
fråga efter orsaken inbillade de sig och började ropa, att
“den fördömda tatterskan tjufmjölkade“. Förgäfves bedyrade
den stackars flickan sin oskuld och försökte att förklara
orsaken; hon hälsades inom ett ögonblick med ett stenregn

— 96 -
och hade inte undgått döden, om ej en af ditt folk räddat
den blödande flickan till hennes hem. Emellertid har jag
haft bud hos henne ett par gånger och hört, hur det varit
med henne. Hon är nu bättre, men en sten har träffat henne
på högra knät, så att hon ännu är sängliggande.
— Stackars flicka! Det är emellertid bra snällt af dig
att tänka på henne. De där lymlarne ska’ vi nog taga reda
på, innan jag far, — sade Ingelas make, i det han öppnade
den vid berget fastgjorda lucka, som tjänade till stängsel för
den lilla trädgården, hvarpå han följde efter sin hustru in
genom den öppna dörren till stugan.
I sängen låg den stackars Aima, och vid hennes sida stod,
till så väl Lars Gathes som hans hustrus förvåning, en axel-
bred, ljushårig sjögast, sysselsatt med att blöta en hvit duk
i ett fat med vatten och linda om den sårades hufvud. Vid
de nygiftas inträde vände sig sjömannen om då han igenkänt
dem, bugade han sig helt förlägen och blef röd som en ros i
det solbrända ansiktet. Under det Ingela sysselsatte sig med
Aima, sade Lars:
— Jaså, min käre styrman Gadd! Du har blifvit sjuksköterska
åt en vacker flicka i stället för att göra klar “Hebe“,
som jag har befallt. Vid St. Georg! som engelsmannen säger,
det var Just snyggt.
•— Åh, jag har nog “Hebe“ klar som en docka redan för
en timme sedan, herr kapten — men si det är sä, att det
här fördömda byket i land drar sig för att gå in i troll-
packans håla, som de kalla denna stuga; och den stackars
flickan kunde ej fä någon vård, hvarför jag tog litet smått
från kocken med mig hit samt skulle blöta ett omslag pä
hufvudet på henne. Hon fick några hål där, och hade inte
hennes tjocka hår varit, så låge hon allt kall nu.
—■ Det var hederligt gjordt af dig, Gadd. Men säg mig
nu: hvem af gossarne var det, som räddade den arma tösen
i förgår? Jag har hört, att del skulle vara någon från “Hebe“.
— Hm, det var allt jag det, kapten! Inte kunde jag se
på, huru de slogo ihjäl henne heller ...
— Nej, det förstår jag nog, Otto, Emellertid skall du
nu taga med dig några af besättningen och göra skallgång
efter odjuren samt stänga in dem i magasinskammaren, tills
jäg kommer ned — låt det gå raskt, förstår du!
— Ja, kapten! — svarade Otto och försvann genom
dörren.

— 97 -
Ingela hade nu med mycken insikt förbundit Aima och
lagt kalla omslag så väl på knä som hufvud. Då Ingela
lofvade att taga vård om flickan samt Lars Gathe försäkrat
denna, att ingen mer skulle ofreda henne, glänste den stackars
Aimas ögon af tacksamhet, och hjärtligt tackade hon sina
välgörare. Vid afskedet gaf Lars Gathe henne ett par silfverdalrar,
och hans hustru lofvade att snart titta in igen.
— Hvad ämnar du göra med barnen? — frågade fru
Ingela sin man, då de gingo hemåt.
Ah, jag tänker, att de hafva fått stratt' nog, då de
varit instängda i magasinet ett par timmar; de tro bestämdt
att de skola blifva hängda liksom en viss annan person, om
hvilken de nog hört skvallras. Jag kommer att lofva dem
detta, om de någonsin vidare äro stygga mot den stackars
flickan, — sade Lars Gathe skrattande.
— Det skadar inte, och är nästan litet stratt' för sådana
tilltag, — sade Ingela och fortfor: — Låtom oss nu tala om
någonting, som jag lofvat dig att nämna. Som du minns,
språkade vi häromdagen om åtskilligt; bland annat sade jag
dig, att jag hade något i tankarna, som skulle lända till både
din och min nytta. Minns du det ännu, Lars?
Ja, Ingela, det gör jag visst! Men du sade, att jag
ej skulle få ° veta hvad du tänkte på då, utan först vid min
återkomst från denna resan, och att du själf ej hade det
riktigt klart för dig.
— Mina ord föllo sig så, men sedan jag nu tänkt öfver
saken, har jag kommit till ett beslut, som jag vill meddela
dig. Men säg mig först Lars: har du pengar, det vill säga
mycket penningar, många tusen holländska dukater?
— Många tusen holländska dukater? — upprepade Lars
Gathe högeligen förvånad, i det han stannade och betraktade
sin hustru. — Ja, Lars Gathe, — svarade Ingela; — åtminstone tre
tusen dukater. Du vet, vi talte om stora ting, och stora ting-
uträttas ej med kopparslantar. Svara mig därför uppriktigt,
så är du bra, Lars; och var öfvertygad, att jag inte vill ha
dem för egen räkning utan för din. Små orsaker kunna ha
stora följder — och skall någonting göras så skall det göras
med besked, — tilläde den unga kvinnan, talande så godt
som för sig själf.
Lars Gathe funderade en stund; därefter svarade han:
Konungens leap are. 7

98 —
— Sannerligen jag vet, oni jag kan ge dig denna summa
nu, Ingela. Jag har visserligen pengarne — kanhända dubbla
summan om du vill — ; men jag har stora aflöningar nu och
funderar på att få mig ett större fartyg än “Hebe“. Säg i
alla fall: när behöfver du dessa pengar? Jag vet inte själf
så noga, hvad jag har kvar hos vår frände, handelsman Hjelm
i Göteborg, ty som du vet kan jag knappt skrifva mitt namn
och räkna ungefär lika mycket. Tolle gör det för mig. Ska'
vi gå om bord och tala vid honom? Du skall få allt hvad
jag kan undvara.
— Tack, min Lars! — sade Ingela med ett matt leende
öfver sina annars så allvarliga drag. — Jag väntade mig detta
af dig, och nu skall du få höra hvartill jag ämnar denna
bröllopsgåfva. Du skall lämna pengarne till någon fullt säker
person jämte ett af mig, i ditt namn skrifvet bref, och denne
person skall å dina vägnar framlämna dem till kungen...
Ser du, det gå ofta förnämare män eller officerare till turken,,
där nu kungen är; de kallas kurirer sade mig löjtnant Stråle,
och med dem kan man skicka huru mycket som helst. Kommer
nu . en sådan till kung Karl och lämnar honom ett bref
från dig, hvari du tackar för ditt kaparebref allra underdånigst
och beder honom att hålla till godo med hvad du
kunnat skrapa ihop till hans nådiga nöje, så kan du lita på
att han aldrig glömmer det. Då han kommer tillbaka, har
du det mångdubbelt igen. Ungefär så skall det gå till; och
jag kan gärna tala om för dig, att löjtnant Stråle varit den
som hjälpt mig; han skrtef före åt mig i de riktiga ordalagen.
Nu kan du själf säga hvad dig tyckes om detta mitt förslag.
— Det säger jag dig, — svarade Lars Gathe, icke utan
beundran för sin maka, — att du är en kvinna efter mitt
sinne och har förstånd för hundra. Det är visst mycket pengar,
men de falla allt, som du säger, i god jord. Tolle skall skrifva
till Hjelm ifrån mig, och du far in till Göteborg samt ber
löjtnanten hjälpa dig med att afsända dem.
— Det är bra, — sade Ingela, — och nu har du smort
din vagn, Lars Gathe, så att du åker lätt, det spår jag.
Vid middagstiden tog Lars afsked af svärfar, mor och
maka samt gaf sig af till bryggan för att gå om bord. Då
han kom ned, hörde han ett rysligt stönande och gråtande af
den i magasinet instängda ungdomen.
Han gick nu in till de brottslige och höll en straffpredikan
för dem samt lät till straff för deras grymhet klippa håret

99 -
at deni allesamman, hvarefter ett par man af besättningen
bngo duktigt insmörja de kvarlämnade hårtestarna med tjära.
Härefter rusade den insmorda ungdomen, alla högst förfärade
upp åt fiskläget.
På den största af de båda förbyggda skonerterna gick
nu Lars Gathes svåger Andreas Hammar, som hade erhållit
tjänstledighet, om bord såsom kapten. På den mindre af dem
blef Flarman befälhafvare, och båda erhöllo hvar sitt af Lars
Gathe från rådet anskaffade kaparebref. De befalldes att
hälla sig i trakten af Elbemynningen och där “kapra“ alla
fartyg, hvilka — efter det af konungen utgifna “kapareregle-
mentet“ — finge uppbringas.
Strax på eftermiddagen gingo de tre skonerterna till
segels och skillcles från varfvet med en dundrande kanonsalva
Fyra timmar efteråt hade den snabbgående “Hebe“ se<dat
dem ur sikte.
“Hebe“ hade nu en besättning af femtio man utom Lars
Gathe själf, tre styrmän eller, som de denna tiden kallades
löjtnanter samt kocken, skeppsskrifvaren, som hade hand om
alla matvaror och dylikt, konstapeln, som på sin del hade
krut och alla slags vapen att ansvara för, samt en sjuttonårig
kajutvakt och Tolle, hvilken tjänstgjorde hos Lars Gathe
både som skrifvare och biträde i öfrigt. Denne hade nu fäst
sig vid Lars Gathe med en orubblig tillgifvenhet, och den
raske och orädde gossen behagade kaparen just för dessa
egenskaper och för sitt städse glada lynne; dock hände det
ej så sällan, att äfven för Tolle vankades ett nyp af en ända,
men som detta hörde till tidens seder, så var det ju ingenting
att fästa sig vid.
