Men det var icke detta oskuldsfulla leende, som
man finner på anletet af en balklädd ung flicka, hvilken
mest för dansens skull längtar dit bort, till den
lysande samlingen. Nej, grefvinnans leende var af en
annan art. Hon tänkte icke på dansen, uteslutande,
ty hon hade ju, i många år, dansat så mycket, att
hon redan hunnit tröttna dervid; hon tänkte mer på
de segrar hon skulle vinna, på den afund hon skulle
väcka. Med en väl öfvad koketts hela förförelsekonst,
hvilken hon så fullkomligt egde i sin makt, hade hon
redan utstakat sina planer; och underligt skulle det väl
vara, om icke många hjertan skulle fastna i hennes,
denna tjusande Armidas trollnät, om icke de, som redan
lyckats draga sig derutur, på nytt skulle omslingras
af dess magiska, smygande, försåtliga masker.

På allt detta och mycket mer i samma anda tänkte
den sköna grefvinnan von K. . . och derför strålade
hennes min af en öfversvinnelig lycksalighetskänsla, i
det hon vände sig för spegeln. Hon hade aldrig funnit
sig så väl rustad till strid mot både män och qvinnor,
som just nu.
Också tittade en liten amorin upp bakom den
doftande buketten i hennes höga barm och en annan
fladdrade fjärilslik omkring de spetsprydda armarna
och händerna, värdiga en Sergels mejsel. Och skalken
log ur gropen af den lilla välformade hakan, behag-
sjukt prydd med en liten svart musch, ämnad till förhöjande
af hym, som dock beklagligen var sminkad.
Ty den tidens förvända mod tillät ju ingen dam af den
högre societén att der uppträda utan sminkade kinder,
hade hon än en hy så fin och frisk, som den nyutspruckna
blommans om våren.
Under några minuter, kanske närmare en Jjerde-
dels timma, hade grefvinnan von K... varit ensam;
men försänkt i både yttre och inre sjelfåskådning, som
hon var, hade hon ingalunda funnit den tiden lång eller
ledsam. Att den yttre sjelfåskådningen var ganska
grundlig, den inre icke just af det allvarsamma slaget,
hafva vi redan antydt.
Men icke längre skulle den tjusande damen vara
ensam med sig sjelf. En liten näpen kammarjungfru,
just af det näbbiga, knäppiga slaget, som man får
skåda på theaterns tiljor, inträdde här, bärande i handen
ett litet aflångt-paket.
»Här äro ett dussin solfjädrar från Schéelens bod,
fru grefvinna,» yttrade flickan, läggande paketet ifrån
sig på ett bord. »Det är de sista han fått in, de modernaste
och dyraste han är i stånd att anskaffa.»
Grefvinnan gjorde nu, understödd af kammarjungfruns
råd, sitt val bland hela dussinet af eleganta solfjädrar.
Yalet var i sanning brydsamt, ty här gällde
ju att i allt öfverglänsa de andra damerna. Andtligen
beslöt man sig för en bland de många och så var då
den vigtiga affären afslutad.
Knappt hade nu Beata — så hette kammarjungfrun
— för andra gången inträdt i det till toilettrum-
met angränsande granna rum, hvarest grefvinnan ännu
uppehöll sig, förrän hon föll i extas öfver sin höga mat-

moders skönhet och började att, liksom hade hon icke
sett henne förr, utbrista i de mest öfverdrifna förundrans-
och förtjusningsutrop.
»Ja,» yttrade grefvinnan, på intet sätt förlägen
öfver detta smicker, hvilket hon upptog som en skyldig
tribut åt hennes sällsynta behag, »icke sannt, Beata,
att jag är bra vacker, för att hafva varit gift redan i
åtta år. »
»Det skulle ingen kunna tro, som icke 'precist visste
det» svarade Beata. »Om man berättade det för mig
skulle jag tro det vore en saga; men nu vet jag dock,
att så jförhåller sig.»
»Åtta år!» upprepade grefvinnan och ett moln for
härvid öfver hennes nyss så strålande anlete, »åtta år!
•— och af den barnsliga, yra, tanklösa flickan har blif-
vit en mogen qvinna, en qvinna med verl ds erfarenhet,
med stormande lidelser, med aldrig nedtystade önskningar.
»
»Nå, ja, men så måste det ju gå,» tröstade Beata.
»Icke är man alltid barn. Aren taga ut sin rätt. En
lycka när de göra det endast till det inre och, som
hos grefvinnan, lemna det yttre oantastadt. Hvem skulle
väl ana att grefvinnan har fyllt sina tjugufyra år? Grefvinnan
ser ännu lika ung och fraiche ut, som när hon
trädde i brudstol.»
vFi donc, Beata, att du har mod att erinra mig
om den olyckliga stunden,» sade grefvinnan med en
rynkning på sin vackra näsa. »Och för öfrigt så måtte
jag väl inte vara samma gängliga slyna nu, som jag
då var. Jag smickrar mig med att mina former nu
hafva mera rundning och hela min gestalt mera fulländning.»
»Visserligen» svarade kammarjungfrun, brydd öfver
sitt förra misslyckade smicker. »Ått jag sade, det grefvinnan
ännu ser ut som en sextonårig flicka var visserligen
ett malplaceradt uttryck; men inte rår jag för att
jag är en olärd varelse, som icke alltid träffar de rätta
orden. Jag ville säga, att grefvinnans ansigte och hela
ungdomliga utseende ännu är en sexton års flickas.»
»Jag ville dock så gerna, att man ansåge mig för
jemnt tjugu år,» genmälde grefvinnan. »Tjugu år är
så lagom ålder för en ung fru. Det är hennes lyckligaste
period. Hon har då nyss blifvit qvinna; hennes

väsende har då från knopp slagit ut till full blomma.
Den första blomstringens morgondagg ligger ännu q v ar,
fastän mognadens dag är inne.»
»Min Gud, hvad den grefvinnan kan lägga sina
ord väl! » utbrast Beata med händerna sammanknäppta
och knäna till hälften böjda, af lutter förtjusning. —
Hvad de förnäma damerna äro lyckliga, som få lära
sig att tala så der fint! En ann' stackare kan känna
mycket, men då man skall uttala det, stockar det sig
i halsen, af brist på passande uttryck. Emellertid är
det väl ingen, som uttrycker sig så lätt och ledigt,
som grefvinnan; och icke är det underligt, att alla,
med en mun kalla grefvinnan för så väl den skönaste
som den qvickaste damen vid hofvet.»
»Alla, ja. . . alla — utom e?i,v suckade grefvinnan.
»Och honom skulle jag dock vilja vinna: han
fattas ännu bland mina eröfringar.»
»Han skall icke länge fattas, om han än vore tio
gånger större qvinnohatare, än han är,» yttrade den
klippska Beata.
»Du vet således hvem jag menar?»
»Visst. Hvem annan än baron Sinclair?»
«Ja, men tyst! — Hvaraf dömmer du att han är
qvinnohatare ? »
»Ah, det ser man snart på herrarnas miner och
fasoner. Alla andra kavaljerer, som umgås här i huset,
hafva en min, eller ett sött leende äfven för kammarjungfrun,
men baron Sinclair aldrig.»
Grefvinnan hade måhända icke hört Beatas sista
ord och hennes mer eller mindre rättvisa klagan. Hon
satt försjunken i sina egna tankar och lekte mekaniskt
med den nya solfjädern.
»Åtta år!» började hon åter, efter en paus; »åtta
år tillhaka... de äro såsom bilderna ur en dröm.
Åtta år framåt, deremot — de förefalla oss såsom en
hel evighet. Dock flyga äfven de förbi, så att vi snart
se oss undrande omkring och fråga hvarthän de tagit
vägen. Om åtta år härefter, Beata, är jag trettiotvå.»
»Nå men hvad gör det?» sade den alltid fintliga
kammarjungfrun. »Tiden far så varligt fram med grefvinnan,
att de trettiotvå åren helt säkert skola se ut
som endast tjugufyra.»

»Kanske. Men tänk dig, Beata, någonting så förskräckligt,
som att, medan man ännu är ung och vacker
och har anspråk på att behaga, hafva fullvuxna
döttrar vid sin sida.' Då jag är trettiotvå år är Amalia
redan femton. Yid trettiolyra kommer jag med en
sjutton- och en sextonårig dotter vid min sida, som
jag måste föra ut i verlden, som göra mig alla eröf-
ringar stridiga, och inför hvilka jag måste visa mig
som en gammal matrona. Gammal, Beata! . . . Mor
för fullvuxna döttrar! Anar du hvad allt detta kan
innebära?» »Men det är ju långt dit» tröstade Beata, som nu
icke visste någon bättré tröst.
»Det hör också till olyckan af mitt i allt öfrigt så
olyckliga äktenskap,» fortfor grefvinnan, »att mina barn
just skulle vara flickor, allesammans. Hur annorlunda
om de varit gossar! De bli ej så fort fullvuxna, de;
och dem behöfver man ej på länge föra med sig i so-
cietén. Men flickor! . . . Ack, hvad jag ångrar, att
jag någonsin gifte mig!»
»Huru?» ropade Beata. »En tjugufyraårig fröken!
Hå' ja, det kunde väl ändå alltid bära sig med gref-
vinnans ungdomliga utseende. Men en trettioårig, trettiotvå,
trettiofyra, trettiosexårig fröken! Yar nådig och
tänk på det!»
»Du har rätt. Men jag borde dock ej hafva förhastat
mig ... jag borde ej hafva gifvit vika för min
fars böner, föreställningar och hotelser, dem han ömsom
använde, allt efter som det passade sig. Men, så
gör man då man är barn och jag var ju endast sexton
år. Vid tjugu hade jag aldrig låtit tvinga mig. Yid
tjugu hade jag insett, att en ung hustrus lif måste bli
odrägligt vid en gubbes sida.»
»Men icke är grefven någon gubbe; han är en
man i sina bästa år, ännu så ståtlig och vacker,» menade
Beata.
»Såå! ... du tycker han är vacker! Nå, ja. . .
det var en tid, då icke heller jag tyckte att han såg
så illa ut; men den tiden var förbi, redan innan han
började fria till mig. Betänk — tjugufyra år och femtiosju
! . . . sexton år och fyrationio!»
»Visserligen» medgaf Beata. »Men det ser dock
ståtligt ut, när grefvinnan vid en sådan mans sida in-
6 ’ \

träder i societén. Tänk på alla de ordnarna... på
kraschanen ... på det breda kommendörsbandet. En
ung man kan icke vara så utstyrd; han har ej hunnit
så långt på ärans trappa.»
»Ja, det var också mycket denna grannlåt, som
bedrog mig, kära Beata, och ännu mer grefvens omätliga
rikedomar, som han nyss hade ärft efter sin aflidne
brorson; ty förut var han fattig, liksom min far, hans
närmaste granne och vän. Att från den lilla tarfliga
landtegendomen, der vi bodde och hade grannar endast
om sommaren, och der jag merändels leddes alldeles
erbarmligt, att derifrån helt plötsligt förflyttas ut i det
rörliga lifvet... i stora verlden . . . till hofvet, till och
med, det var dock något frestande för en ung landt-
flicka, obetydlig och okänd, som jag var; och ursäktas
bör väl, om jag icke tänkte mig in i allt hvad som
komma kunde.»
I detta ögonblick öppnades dörren från ett inre
rum och på tröskeln visade sig en lång, ståtlig äldre
man med vackra, ännu väl bibehållna fina anletsdrag,
sådana som vanligen plägade utmärka den tidens aristokrater.
Han bar på armen en liten englasöt fyraårig
flicka och blicken ur hans stora blå ögon fästade sig
oafvändt på grefvinnans herrliga gestalt. Det var som
hade han blifvit bländad af hennes åsyn.
Grefvinnan mötte denna blick med en spotsk min,
som gjorde att uttrycket i hennes mans ansigte plötsligt
förändrades. Ty läsaren har väl redan gissat att det var grefve
K . . . herrn i huset, som stod der i dörren.
»Är det väl möjligt, Sophie, att du verkligen ämnar
fara på balen?» frågade han i förebrående ton.
»Och hvarför skulle jag icke det ämna?»
»Än Clara, då, som ligger så sjuk! Kan väl en
mor vara nog hjertlös att resa bort för att dansa, eller
kan hon möjligtvis hafva roligt borta, medan hennes
barn ligger och kämpar med stora plågor, kanske med
döden?» »Åh, Gud bevars hvad du gör mycket af en lindrig
messling, en lindrig barnsjukdom, som alla måste
genomgå, förr eller sednare. Ha vi icke barnpigor?
Ha vi icke sköterskor? Blir flickan sjukare för det
jag far bort?

Grefven hade emellertid från sin arm nedsläppt
den lilla flickan, som genast ilade fram till modren och
med ett glädjeskri slog båda sina små armar om hennes
knän. Men nu skulle man ha sett grefvinnan. Hon blef
alldeles utom sig af ängslan öfver sin hvita silkesbro-
katklädning och sina dyrbara spetsar. Utan att i första
häpenheten veta hvad hon gjorde, knuffade hon helt
omildt till det stackars barnet och gaf det, till och
med, en lindrig smäll af den granna solfjädern.
*Mon dieu, så Henriette bär sig åt!» bannades
hon. »Har hon lof att komma så der rusande på söta
mor, när söta mor är klädd och skall bort? — Komma
med sina smetiga fingrar och förstöra min klädning! . . .
Fy skäm ut henne !»
Den stackars lilla flickan skyndade, storgråtande,
tillbaka till fadren, som åter lyfte henne på sina armar
och sökte med de ömmaste smekningar lugna
henne, hvaremot grefvinnan vred och vände sig för
spegeln, för att noga efterse om klädningen tagit skada;
en undersökning, som hon nu på egen hand måste
verkställa, ty kammarjungfrun hade, så snart grefven
visade sig, tagit flykten genom en annan dörr.
”Det är bättre att förekomma, än förekommasn
hade Beata tänkt; ty väl visste hon att en ordvexling
af ifrigare slag ständigt förestod, då de båda makarna
så der sammanträffade i hemmet, samt att hon dervid
skulle bli befalld att lemna rummet.
»Du är då den onaturligaste mor jag någonsin har
känt,» yttrade grefven till sin hustru, så snart lilla Henriette
sjutat skrika. »Icke nog med att du vill fara på
bal, da ditt ena barn ligger dödssjukt, men du visar
dig äfven grym mot det andra, då det vågar att smekande
nalkas dig. Hur står du väl till svars for ett
sådant uppförande?»
»För det jag vågar smälla till en sjelfsvåldig unge!»
ropade grefvinnan, ännu lika uppbragdt. »Det måtte
väl icke ligga något onaturligt i det. Hon skall få mer
snus, om hon en gång till vågar komma rusande så
der, när jag står balklädd. Hm! jag undrar om icke
både du och jag och hvem som helst i barnaåren fått
smäll af sina föräldrar.»

— 84 —
„Men då skulle det väl vara för ett väsen dtlig fel,
åtminstone,» menade grefven. »Icke bör man så der
afvisa barn, då de äro vänliga. Tro mig, Sophie, att
ett sådant här uppträde lägger sig kylande och förbittrande
öfver barnets sinne och att du en dag kommer
att ångra så väl detta, som många andra bevis pa kärlekslöshet
mot dina barn.» .
»Jag är icke kärlekslös emot dem» ifrade greivm-
nan. »Du vet bäst, att jag hela timmarna kan sitta
och leka med dem, sysselsättande mig uteslutande med
dem.» 1 . ,
»Ja, på den enda stund af dagen, som du har be-
stämdt till att vara mor, nemligen pa ditt sätt; d. v. s.
helt tidigt på dagen, då du ännu befinner dig i mor-
gondrägt och medan du ej behöfver frukta att din toi-
lett kan chiffonneras af barnens smekningar. Men är
du parerad och väntar du dina visiter, dina uppvaktningar,
då få -barnen aldrig visa sig, då kör du dem
att vistas i barnkammaren.»
»Och detta med rätta; jag menar att der är deras
plats.» _ o 0
»Och äfven din, lättsinniga qvinna; åtminstone da
dina barn äro sjuka och lidande. Se sa, tag nu af
dig den der dyrbara klädningen och tag pa dig en
enklare, mindre ömtålig; ty du vill väl icke fara, om
jag säger dig hvad doktorn nyss sade.»
»Och hvad sade doktorn?»
»Han sade sig betvifla att Clara ötverlefver den
här stundande natten.»
»Såå?» sade grefvinnan i harmsen ton. »Har nu
din uppfinningsrika svartsjuka påhittat nagot nytt medel,
för att vilja hindra mig från att fara bort och lata
se mig af några andra manliga ögon än dina? Men jag
skall säga dig, jag, att din list lyckas lika litet nu, som
alla de andra gångerna. Jag undrar just hvad friherrinnan
Stjerneld skulle säga, om hon, da hon stannar
med vagnen, för att hemta mig, finge veta att jag
beslutat bli hemma, såsom barnpiga. Da> törst finge
hon ett ämne till sarkasmer, hvilkas föremal jag ingalunda
har lust att blifva, om jag lan ^slippa det.»
»Men, jag säger dig, Sophie, pa heder och samvete,
att det är lifmedikus Dahlbergs egna ord jag an-

— 85 —
för. Flickan är verkligen dålig och tänk hvilken förebråelse
för dig, om hon doge medan du dansar.»
»Och tänk hvilken seger för dig, om du lyckades
narra mig med dina svarfvade fraser! Men se det blir
då icke af. Sitt du hemma och sköt barnen, så mycket
du vill, efter som du tror att ingen annan än du eller
jag kan göra det och emedan du på sednare tiden blif-
vit nog krämpig, för att ej tåla vid supéer och nattvak.
Jag behöfver väl icke derföre afsäga mig de nöjen och
tidsfördrif, som tillhöra min ålder. Eller skall jag, för
det jag låtit tvinga mig att bli en ghbbes hustru, just
genast bli en gumma?»
»Du är oefterrättlig, Sophie,» yttrade grefven med
djupt bekymrad min, i det han åter gaf den lilla flickan
en öm smekning, »och Gud gifve, att de här sma eng-
larna ej komme att likna dig med tiden! Jag har lust
att sätta dem i pension, i stället att skaffa dem en
guvernant.» »Inga sottiser, min grefve» ropade grefvinnan med
gnistrande ögon. »Barnen skola visst icke skickas ur
huset, så att du sedan skall komma hela verlden att
tro, det jag icke duger till att uppfostra dem. Ah nej:
guvernanten, som jag vidtalat, flyttar hit redan i nästa
månad. Hon skall undervisa flickorna; uppfostrar dem
gör jag sjelf.»
Hennes man betraktade henne med en min midt
emellan harm, löje och ömkan, eller ock tolkande alla
dessa sinnesrörelser tillsammans. Men han hann ej
gifva något vidare genmäle, ty en vagn stannade utanför
porten och grefvinnan ringde på sin betjening, samt
skyndade ut i salen, för att få sin kappa.
Men här mötte henne den äldsta af hennes döttrar,
den sjuåriga Amalia, den hon mest älskade i fall
denna sjelfviska och lättsinniga qvinna ens kunde vara
mäktig af den ringaste gnista af sann moderskärlek.
Amalia visste bättre än hennes lilla syster Hen-
riette; hon visste, att man ej fick närma sig söta mor,
annat än om morgnarna, då hon befann sig i negligé.
Derför höll sig den lilla flickan nu på ett vördnadsfullt
afstånd från modern, men höjde deremot till henne sina
stora blå ögon och sina sammanknäppta händer, samt
yttrade, i en rörande vek ton och med en blick, som
sade vida mer än de vältaligaste ord:

86
»Söta mor, far icke bort nu, då Clara är så dålig!»
Grefvinnan studsade och det syntes, for ett ögonblick,
som om hon blifvit rörd. Men denna rörelse var
hastigt öfvergående och hon skyndade förbi det älskvärda
barnet, som om hon hvarken hade sett det, eller
hört dess ord. Med en blixtsnabb rörelse svepte hon
om sig kappan, som en lakej stod och höll tillreds och
trädde sina högklackade, silfverbroderade hvita siden-
sarsskor i ett par låga lappskor af grönt saffian, fodrade
med harskinn och kantade med svandun.
»Gud nåde en hvar, som skall ha så många hållhakar,
innan den slipper hemifrån!» yttrade hon för
sig sjelf, halfhögt mumlande, i det hon skyndade utfor
trappan, genom portgången och upp i vagnen.
Derinne satt den lika vackra som snillrika friherrinnan
Stjerneld baklänges, för att lemna bästa platsen
åt sin vän grefvinnan; ty det kunde ju icke bli fråga
om att sitta i bredd; derifrån hindrade dem de förfärliga
pocherna. Grefvinnan fick ej tid att krusa, hon
måste skynda att taga plats, ty dörren var redan igen
och vagnen rullade redan bort.
Grefvinnan von K . . . drog kappan tätare omkring
axlar och bröst, ty hon kände rysningar i hvarje nerv
af kroppen. Äfven märkte hon sig hafva ondt för att
svälja. Men hon gaf icke akt derpå, utan hoppades,
att blott hon kom in i de varma, ljusa sällskapsrummen
skulle ett fullkomligt välbefinnande åter inträda.
Den tidens vagnar skramlade alldeles förfärligt, mot
de illa stenlagda gatorna. Detta buller, i förening med
stormen, som hven utanför, och regnet, som piskade
mot vagnsrutorna, hindrade de båda damerna att utbyta
sina tankar. Blott så mycket fingo de konversationen
i gång, att den ena frågade: hur mår du? och
den andra svarade: jag fryser.
Snart voro de vid porten af presidenten grefve
Liljebergs hus, der balen skulle gifvas. Här rullade
vagnen in i en bred port och stannade vid en dito
trappa, belagd med miuka mattor och prydd med lef-
vande växter.
Icke förr än i afklädningsrummet fick friherrinnan
tillfälle att nalkas sin vän och ytterligare fråga hur hon
mådde; ty grefvinnans ovanliga utseende ingaf henne
den tanken, att icke allt stod rätt till.

»Jag mår bra,» svarade grefvinnan von K* . . men
med nästan sammanbitna tänder, ty hon kände ett hela
hennes varelse genomgripande illamåeende.
»Nej, det gör du icker yttrade vännen allvarsammare
än någonsin. »Hvad fattas dig?»
»Bagatell!» svarade den lättsinniga grefvinnan, »jag
blef litet upprörd hemma, såsom vanligt, då jag ämnar
mig bort. K. . . har så många bizarra idéer. Föreställ
dig, Charlotte, att han ville hindra mig ^från att
fara på balen, bara för det att en af mina små flickor
ligger i messlingen.»
»Messlingen!» upprepade friherrinnan Stjerneld något
högt, så att det hördes af ett par andra damer i
kapprummet. »Herre min Gud, Sophie! hur kan du
fara på bal, då en smittosam sjukdom går hemma i
ditt hus? Och ser jag rätt på dig, så har du sjelf den
sjukdomen i faggorna. Du ser ju så förställd ut och
— se der! ... du har ju röda fläckar på halsen.»
»Omöjligt,» svarade grefvinnan. »Man har sagt
mig att jag redan som lindebarn hade messlingen.»
»Messlingen! messlingen! hon har messlingen!»
upprepades nu i de båda damernas närhet och det
ordet spred sig, som en löpeld genom hela hopen af
dem, hvilka för ögonblicket befunno sig i kapprummet,
och som voro omkring tjugu å trettio till antalet.
En panisk förskräckelse bemäktigade sig härvid en
och hvar. I stället att, såsom eljest alltid varit fallet,
tränga sig omkring den firade grefvinnan och söka hen-
nes blick, hennes minsta leende, drog man sig nu ifrån
henne och betraktade henne på afstånd.
Somliga, mindre skuggrädda, skyndade in i den
väl eklärerade salen, sedan de hunnit frigöra sig fran
utanplagg och utanskor; andra stodo tvehogse om hvad
de skulle göra.
»Mitt råd är, att du genast vänder om hem igen,
ty eljest sjuknar du här och det blir värre,» hviskade
friherrinnan Stjerneld. »Ser du icke hur man betraktar
dig med basiliskblickar?»
»Jag ser ingenting» svarade grefvinnan, nära att
falla i vanmakt. »Kom, Berggren» yttrade hon till be-
tjenten, som hastigt hjelpte henne på med kappan igen,
förde henne ut och nästan bar henne utför trappan och

— 88
upp i vagnen, hvilken ännu stod qvar, väntande på
betjentens återkomst, för att få fara.
Emellertid hade grefve K . . ., straxt efter gref-
vinnans afresa, gått in i barnkammaren, till den sexåriga
lilla sjuklingen, hvars ögon voro igensvullna, så
att hon ej kunde se. Men hon ropade fadren, så snart
hon hörde hans röst, och syntes lugnare, då han lutade
sig öfver sängen och tilltalade henne.
Grefven hade för princip, att icke från sjukrummet
afstänga de andra barnen, för det att ett hade fått en
sjukdom, den de alla dock en gång måste genomgå.
Ängslig och bekymrad, som han var, befallde han de
älskade i Guds hand och afvaktade tåligt hvad som
komma kunde.
Med Amalia och Henriette på hvardera sidan om
sig stod han nu vid Claras säng och sade henne några
tröstens ord. Den lilla patienten hade stark feber och
bröstet arbetade våldsamt.
De många qvinliga domestikerna, som voro i sjukrummet,
tillika med vakhustrun och en ung läkare,
hvilken lifmedikus Dahlberg ditförordnat, höllo sig allesammans
tysta och en ängslig spänning rådde, i fråga
om utgången af sjukdomen, som just nu var i sin kris.
»O, jag, beklagansvärde manis tänkte grefven i
det han drog sig till ett hörn af rummet. »Jag, beklagansvärde
man, som vid äldre år gick att sammanlänka
mitt öde med denna hjertlösa qvinnas, hvilken
jag dock aldrig kan upphöra att älska! Icke trodde
jag, när jag trugade mig till detta barn, som jag
hoppades kunna böja efter mitt sinne, att hon skulle
vara så renonce på alla sannt qvinliga känslor. Ack,
min gode Ernst! hvi fick du icke lefva och sjelf njuta
af dina rikedomar, hvilka i din stackars farbroders händer
äro mer till förbannelse än till välsignelse? Du
var ung, du, och dig lofvade verlden idel rosor; jag
är gammal, jag, och mig skänker hon idel törnen.
Sannt är, att om jag förblifvit fattig, som jag var, hade
jag ock förblifvit en gammal enstöring, hela lifvet igenom,
i stället att nu vara fader till tre sköna, förhoppningsfulla
barn. — Hvad säger jag? Ligger ej det ena
redan så godt som i dödens armar och vet jag väl om
jag får behålla något enda? Det fattas blott, att jag
till det missödet att vara en olycklig äkta man måste

foga äfven det, att vara en barnlös gubbe. Och ändå . . .
bör jag icke frukta, att min faderliga önskan är en
syndig egoism! . . . borde jag icke heldre önska mina
tre små flickor i grafven? Ty — hvad skall det väl
blifva af dem med en sådan mor?»
