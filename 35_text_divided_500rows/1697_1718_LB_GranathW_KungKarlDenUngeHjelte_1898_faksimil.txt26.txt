glaset ur Lisetts hand och drack henne till med en blick, som förvånade Arvid
och gjorde flickan öfverlycklig.
Sedan härpå Svan anmodat Lisett om att något senare få qvällsmaten upp
på rummet, dansade hon leende och glad som en solstråle ut ur rummet.
Då de voro ensamma, sade Erik:
“Vet du, Arvid, jag känner riktiga samvetsförebråelser öfver,' att vi behandlade
flickan så, som vi gjorde. Hon vet knappt, hvad misstanke vill säga, och tror
oss om godt. Jag blyges, rent ut sagdt, för mig sjelf, och hade ett dylikt
handlingssätt icke varit nödvändigt för våra planer gent emot sachsarne, skulle
jag aldrig kunna förlåta mig, att jag spelade en förment älskares svåra roll.“
“Jag är af precis samma åsigt som du och känner mig icke riktigt nöjd.
Vi få likväl trösta oss dermed, att vi måhända någon gång i framtiden kunna
komma i tillfälle att godtgöra det, som vi nu ha felat. Men låt oss lemna detta
ämne tills vidare och i stället utforska, hvad för individer vi ha att göra med här
inne i restaurationslokalen!“ De båda lifdrabanterna närmade sig på tå dörren, som ledde ditin. Denna
var låst i dubbla lås och lämpade sig förträffligt till att stå och göra iakttagelser
invid. Hon var nemligen förfärdigad af mycket tunna bräder, det märktes genast
af samtalen ute i skänkrummet, ty nästan hvarje ord derifrån kunde utan synnerligen
stor svårighet uppfattas af Svan och Lejon. Vidare hade mellersta dörrspegeln
gistnat och delat på sig i midten, så att en springa uppstått, genom hvilken man
ganska tydligt kunde urskilja åtminstone de närmast innanför dörren sittande
gästerna. Just som Svan förde ögat till springan, hörde han en röst, som icke var
honom obekant, yttra följande ord på tyska:

304
“Jo, det säger jag dig, Alrek, att någon vackrare flicka än den hvita duf-
van, vi knepo bort inom Narvas murar, har jag aldrig i mitt lif sett. Och vågade
jag göra, som jag tänker så — —
“Så kanske du gåfve baronen en god dag och reste bort till främmande
land med den fagra ungen, vill du säga, afbröt honom den tilltalade.“
“Du slog hufvudet på spiken. Undrar icke det minsta på, att baronen
kastat ut så mycket pengar för hennes enlevering. Få nu bara se, om han förmår
böja henne efter sin vilja.“
“Ah, var inte bekymrad för det, du! Den saken sköter han nog om. Efter
hvad jag har hört af hästsvennen, ämnar baronen sig till klostret Sankta Maria,
och der kommer han • att inbura sin vackra fånge, tills hon rättar sig efter hans
önskningar.“ “Jo pytt san, det tror du skall lyckas honom! Icke mycket känner jag
henne, men enligt det omdöme, jag hunnit bilda mig om henne, är jag ötvertygad
om, att hon skall föredraga den qvalfullaste död framför att tillhöra honom.“
“Nå ja, det kan qvitta oss lika, hvad hon eller han ämnar göra. Vi ha
fått löfte em en stor summa penningar, och när vi erhållit den, ha vi ingenting
mera att skaffa med denna historia. Baronen vandrar sin väg fram och vi vår, och
så är det bra med den saken. Skål på dig, Patrik!“
De båda stallbröderna höjde sina glas och drucko hvarandra till.
“Leive det fria lif, vi föra, och död och undergång åt svenskarne!“
yttrade Patrik! “Det har du min själ rätt i att önska, min bäste bror“, påstod Alrek. “Jag
kommer aldrig att glömma, huru skymfligt vi blefvo behandlade i baronens tält vid
Liegnitz den der natten, du minns.“
“Du säger något du! Det riktigt kliar i fingrarna på mig vid tanken derpå,
och träffar jag en gång till de der tre fördömde svenskarna, så vill jag hålla tio
mot ett, att antingen gör jag mig sjelf ett sned eller ock dem olyckliga.“
“Kände du dem verkligen?“
“Visst gjorde jag det. Har ju sagt dig det flera gånger förut. Den, som
öfverföll och fängslade dig, var den numera, efter hvad jag sport, aflidne pfalzgref-
vens lakej, och de två andra hans kamrater. Jag såg dem många gånger i Stockholm,
och jag förmodar, att de voro utskickade från svenska lägret att utforska baronens
planer och kanske äfven för att taga honom sjelf till fånga.“
“Blef inte en af dem samma natt tagen till fånga af den återvändande
ströfkåren?“ “Visserligen har jag hört det, men kan icke säga det bestämdt. Som du
vet, lemnade vi med baronen i spetsen lägret ungefär samtidigt med ströfkårens anfall
mot svenskarne. — Men nu tro jag, vi bryta upp härifrån och uppsöka våra
sofplatser. Det är redan långt lidet fram på qvällen, och vi måste tidigt stiga upp
i morgon för att fortsätta vår färd till Sankta Maria.“
“Härpå hördes kligandet af tvenne glas och bullret af stolar, som flyttades.
— —
* ' Arvid Svan hade till detta samtal mellan Alrek och Patrik, med hvilka per-

305
soner läsaren förut gjort bekantskap, lyssnat med stigande intresse. Som förut
nämnts, hade han tyckt sig känna igen den enes röst, och hvem den tillhörde, erhöll
han snart vetskap om. Ödet eller slumpen föranstaltade nemligen om, att de båda
sachsarne, som först slagit sig ned vid ett bord i ett af skänkrummets hörn, af någon
anledning lemnade detta och togo plats midt för och alldeles i närheten af den
dörr, som från restaurationen ledde in till det af våra lifdrabanter abonnerade rummet.
Härigenom kom Arvid i tillfälle att medelst den i mellersta dörrspegeln befintliga
springan studera de båda stallbrödernas fysionomier, och det var ieke svårt
för honom att i den ene sachsaren —- oaktadt båda, såsom vi veta, voro klädda i
de svenske soldaterna Kronas och Tryggs uniformer — igenkänna den från de sam-
mansvurnas möten i skogen invid Pernau bekante hästsvennen.
“Följaktligen“, tänkte Svan, “är denne inpiskade skälms husbonde ingen
annan än officeren der uppe och denne åter fullt identisk med baron von Gersdorff.
Hvarest han uppenbarar sig, der kan man vara förvissad om att finna ugglor i
mossen, och denna gång är det den der unga qvinnan der uppe, som han vill bringa
i förderfvet. Det ligger i öppen dag, men vid allt, hvad heligt är, det skall icke
tyckas honom, ty ännu lefva Erik Lejon och Arvid Svan.“
Dessa och dylika tankar meddelade han kamraten, och sedan de tömt sina
glas, aflägsnade de sig samma väg, de kommit, och uppsökte sitt rum i andra våningen
utan att råka ut för något obehagligt möte.
Inkomna i rummet, böljade de genast résonnera om bästa lämpliga sättet
för att draga ett långt streck öfver baronens planer. Skulle de intränga i dennes
rum och försäkra sig om hans person, på samma vis förfara med lakejerna, hvilka,
såsom Lisett upptyst om, bebodde ett gemensamt rum i den östra flygel byggnaden,
befria den unga qvinnan och med henne i sitt sällskap i all tysthet lemna värdshuset?
Men skulle allt detta tyckas dem? Att oskadliggöra baronen ginge nog för
sig, alldenstund han vore ensam i sitt rum, med lakejerna hade det sig litet värre.
De vore sju till antalet, och ingen visste så säkert, om alla låge försänkta i sömnens
armar, då lifdrabanterna smöge sig på dem. Vore nu blott en enda af dem
vaken vid deras inträngande, skulle han göra allarm och väcka kamraterna. Följden
blefve således en strid på lif och död, och det ginge väl an, om de dervid
komme att få göra med endast dessa sju, men det blefve nog icke händelsen. Under
tumultet och vapenslamret skulle hela värdshuset vakna upp och dess gäster
hasta till stridsplatsen. Bland dessa befunne sig en hel mängd sacbsare och polackar,
och att midt i nattens mörker upptaga kampen mot en så stor öfvermakt,
det skulle icke kunna leda till annat än lif drabanternas undergång. Nej, på så vis
ginge det icke för sig, oaktadt utsigten, huru försvinnande liten den i allra bästa
fall kunde vara, till att göra den illistige baronen och hans tjensteandar afbräck, ja,
måhända till fångar med förledande stämma lockade de stridsvane svenskarne att
kasta sig in i ett äfventyr, som i nittionio fall utaf hundra skulle bringa dem i förderfvet.
Bättre vore då att icke alls befatta sig med baronen och hans män samt
att så litet uppseendeväckande som möjligt erbjuda fången sitt beskydd. Härvid
framställde sig likväl, utan att behöfva söka derefter, den frågan, om den unga
qvinnans fysiska styrka vore så stor, att den tilläte henne lemna värdshuset till häst.

306
Visserligen funnes ju den öfvertäckta vagnen att tillgå, men dels skulle bullret af
den, då den rullade öfver gårdsplanen, möjligen väcka och varsko någon misstänksam
själ inom värdshuset, och dels skulle man med det tunga åkdonet icke komma
fram så fort, som önskligt vore.
Huru de begge lifdrabanterna ventilerade den på programmet uppsatta vigtiga
irågan, visade den sig sålunda vara ganska svårlöst.
Under det de höllo på härmed, knackade någon på dörren, och Leion gick
och öppnade. Den inträdande var Lisett, som medförde och framsatte på bordet de af
lifdrabanterna reqvirerade matportionerna.
Hon såg något generad ut, och det var visst äfven fallet med Erik Lejon.
Svan deremot var sig lik, och med tankarne uteslutande fästade vid möjligheten
af att befria den unga qvinnan ur de skurkaktiga sachsarnes händer riktade
han till Lisett följande i hviskande ton uttalade ord:
“Min bästa Lisett, vill ni göra eder fästman här och mig en tj.enst, skall
särskildt jag vara eder tacksam under hela mitt kommande lif?“
“Det vill jag visst, det, om det står i min förmåga“, svarade hon rodnande.
“Tack för de orden, Lisett Hvad förmågan beträffar, kan den godt
lemnas å sido, det är endast en god vilja som fordras, och det hör jag, att ni har.
Men kunna vi tryggt lita på eder redlighet mot oss?“
“Det kunnen I, det svär jag vid min moders minne!“
“Välan, så hör då, hvad jag har att säga eder: ett förtoende, hvilket ni kan
begagna eder af för att omintetgöra våra planer och bringa oss sjelfva i den största
fara. Men, som sagdt, jag hyser tillit till eder, Lisett, och tror edra ord. Det
första, jag vill säga eder, är det, att vi icke äro de personer vi utgifva oss för
att vara. Vi äro — svenskar
Vid dessa sista ord spände Arvid blickarne i den vackra flickan för att
se, hvad verkan upplysningen om deras nationalitet gjorde på henne. Men i stället
lör att, såsom han trodde, hon skulle göra, draga sig förskräckt tillbaka vid
det fruktade ordet svenskar teg hon ett par steg fram emot honom, och en glädjeblixt
sköt fram ur hennes ögon.
“O, hvilken glad nyhet ni berättar mig!“ sade hon. “Det är mycket
länge sedan, ja, så långt tillbaka att endast ett helt dunkelt minne erindrar mig
derom, som jag såg och talade vid någon svensk. Jag var då endast ett barn,
blott ett par år gammal, och kommer från den tiden ihåg, att nästan alla men-
niskor omkring mig buro uniform. Det gjorde äfven min far, och då han kom
hem om qvällarne, plägade han sätta min mor på sitt ena knä och mig på det
andra samt tala om en hel massa intressanta saker, som jag nu icke kan erindra
mig. Vi tre voro sålunda lyckliga menniskor. Men så en dag såg jag min mor
med förgråtna ögon, och hon tog mig i sin famn och tryckte mig lidelsefullt till
sitt bröst. De ord, hon dervid yttrade, minnes jag mycket väl. “Din far är nu
död , sade hon. “Han har stupat i striden för. konung och fosterland, för
XI.te Ivarolus och det gamla Sverige. Men det höfves icke en svensk qvinna att
begråta sin make, som genom sin död bidragit till att fästa -segerns troféer vid

307
högt buren blågul fana“. Så aftorkade hon tårarna, och jag såg henne aldrig
mer fälla en tår, men ej heller märkte jag sedan dess ett enda leende på hennes
läppar. Dag etter dag gick, och derunder uppvaktades min mor af en uniforms-
klädd herre, som bad och besvor henne att följa med sig öfver till Lifland, der
han egde ett stamgods. Naturligtvis nekade min mor dertill i artiga, men bestämda
ordalag. Han var likväl enträgen, och då han icke ville höra upp med
sin dagliga visa, sade min mor honom rakt i ansigtet, att hon icke mer ville se
honom för sina ögon, och att, om han icke upphörde med sina besök, hon skulle
skrika ut honom för en ärelös skurk. Han aflägsnade sig utan att yttra ett ord,
men af hans sammanpressade läppar och hotfullt rynkade ögonbryn syntes tydligt,
att han rufvade på hämd för sitt nesliga nederlag. Om allt detta kunde jag då
icke bilda mig något omdöme, men sedan den tiden har jag ofta tänkt derpå och
dervid kommit till den öfvertygelsen, jag nu uttalat. Alltnog, en q väll, då jag
var ensam inne i min mors och mitt gemensamma lilla rum, inträdde dit samme
uniformsklädde herre och gaf mig karameller och bakverk samt lofvade, att jag
skulle få ändå mera, om jag ville följa med honom till hans tält. Detta löfte var
en frestelse, som jag icke kunde stå emot. Jag lofvade följa med honom, och
han svepte i hast in mig i en schal, tog mig i sina armar och lemnade skyndsamt
rummet. Men i stället att gå till något tält aflägsnade han sig allt mer och
mer från de hvita tältraderna. Ett stycke väg utanför dessa väntade en förspänd
vagn, i hvilken han steg upp fortfarande med mig i sina armar. Af vagnens
rullande föll jag i sömn och vaknade ej förr, än vi voro ute på öppna hafvet i
en båt, destinerad till Riga. Vi anlände dit, och derifrån fortsattes färden till den
uniformsklädde herrns stamgods. Jag behandlades väl af honom liksom af alla
andra i det stora, slottslika huset, men det oaktadt kunde jag icke glömma min
mor, och jag gret och bad honom, att han skulle återvända med mig till henne.
Så en dag var han ute på jagt, och jag hade då lyckats komma ut i den stora, vidsträckta
trädgården. Der vandrade jag omkring en lång stund och kom slutligen
fram till en grind. Denna stod på glänt, och jag sprang ut genom densamma samt
fortsatte alltjemt framåt, hvarigenom jag mer och mer aflägsnade mig från slottet.
Den tanken hade nemligen uppstått hos mig, att jag, om jag påskyndade mina steg,
snart skulle träffa på min mor. Ingen menniska syntes till, som kunde hjelpa mig
tillbaka. Qvällen kom, och utmattad signade jag ned vid kanten af den väg, jag hade
följt, samt föll i sömn. Då jag vaknade, fann jag mig sittande i en bondkärra mellan en
gammal man och en äldre qvinna. Jag började gråta och ropa på mamma, och de
goda menniskorna, som voro ett från Sverige och Lifland emigreradt allmogefolk,
tröstade mig med, att jag nu vore på väg till min mor. De hade sjelfva inga barn,
och de behöllo mig hos sig, alldenstund jag på deras upprepade frågor icke kunde
göra reda för, hvarifrån jag kommit, och hvilka mina föräldrar voro. Jag förlikade
mig snart med ödet och började finna mig väl hos det gamla folket, som behandlade
mig, som om jag varit deras dotter. Men efter ett års förlopp dog först Jerker
— så hette min faderlige vän — och kort derpå nedbäddades äfven hans gamla
enka i jordens mull. Så kommo boets utredningsmän och de aflidnes enda arfta-
gare, en underofficer och hans hustru, bosatta i Kurland, och af hvilka hon på myc-

3.08
ket långt håll var slägt med Jerker. Efter mycket besvär och stor tidsspillan lyckades
de bevisa sin slägtskap, och derpå gick allt både rubb och stubb under
klubban, och med den icke obetydliga försäljningssumman och med mig på köpet
återvände herrskapet Fischer till sitt hem i Kurland. Jose Fischer begärde strax
derpå och erhöll afsked från krigstjensten, och så köpte han detta värdshus af en
sachsare och flyttade hit. Jag var då omkring tre år gammal, och sedan den tiden
har jag vistats här, hvarunder jag alldeles glömt mitt svenska modersmål Emellertid
genom att ofta draga mig till minnes mina tidigaste öden är jag ännu i dag i
själ och hjerta en svensk flicka, som gläder mig åt mina landsmäns ärofulla seger
vid Narva, på samma gång jag prisar mig lycklig att hafva stiftat eder bekantskap,
mine herrar. I kunnen således fullt lita på mig, det svär jag vid min moders
minne och vårt gemensamma fosterland, och kan jag stå eder till tjenst i någon
angelägenhet, vill jag äfven göra det.“
Hon slöt sin berättelse, hvars innehåll Svan i kortfattade ordalag meddelade
Lejon. Båda voro djupt gripna deraf, och Erik mäktade icke motstå begäret att
fatta och varmt trycka Lisetts båda händer, något som gjorde, att i de båda
unga menniskornas ansigte uppsteg en förrädisk rodnad.
Detta såg Arvid, men låtsades icke derom.
“Vi hafva lyssnat till berättelsen om edra öden, bästa Lisett“,. sade han,
“och vi, känna oss djupt rörda deraf, på samma gång vi äro eder tack skyldiga
för det förtroende, Ni derigenom visat oss. Äfvenså kunna vi icke i ord nog tolka
de känslor, vi hysa till eder för beredvilligheten af att bistå oss i en angelägenhet,
som ligger oss mycket om hjertat. Saken är nemligen den, att vi äro fullt öfver-
tygade om, att den unga qvinnan här i rummet bredvid mot sin vilja bortförts af
den sachsiske officeren, som är henne följaktig. Jag lyssnade till edert och hennes
samtal, då ni var inne hos henne för någon timma sedan. Af hennes ord till eder
ffamgick tydligt, att hon blifvk enleverad, ty hon bad och bönföll eder på svenska,
som ni icke förstår, att ni skulle hjelpa henne ur officerens våld. Alltnog, vi hafva
beslutat att befria henne, men det kan icke gerna gå för sig på annat sätt, än att
ni bistår oss dervid. För att desto lättare få eder på vår sida' hade jag från början
tänkt säga eder en nödlögn, nemligen den, att den unga flickan vore min syster.
Jag kände då icke till eder lefnadshistoria och visste ej heller, att ni var
landsmaninna till oss, och att icke helt och hållet anförtro en så vigtig sak som
denna åt en nyligen stiftad bekantskap är förlåtligt, och det torde ni godhetsfullt
upptaga såsom fullgiltig orsak till mitt tilltänkta handlingssätt mot eder. Nu dere-
mot är förhållandet ett annat, och endast deri, att fruntimret i fråga är svenska,
finnes tillräcklig anledning till att förvissa mig om, det ni skall hålla edra ord.“
“Denna eder tro skall icke heller komma på skam“, svarade Lisett. “Men
hur har ni tänkt eder befria henne?“
“Först och främst måste vi se och tala vid henne för att erhålla full visshet
om, huruvida hon är bortförd mot sin vilja eller ej. Och ett sammanträffande
med henne kan ju lätt gå för sig, då ni blir hennes vakterska i natt?“
“Ja, det kommer icke att erbjuda några vidare svårigheter.“
“Det är också, som ni.hört, min tanke. Säger hon då, att officeren bort-

309
röfvat henne, erbjuda vi henne vår hjelp och vårt beskydd, och vill hon anförtro
sig åt oss, ha vi sedan intet annat att göra än att med henne skyndsamt lemna
värdshuset och hennes fångvaktare, — Men hur skall det sedan gå eder, jungfru
Lisett?“ “Bekymra eder icke om mig! Jag skall nog veta att reda ut härfvan såväl
för den sachsiske officeren som för mitt husbondefolk. Måtte ni bara kunna komma
undan och få tillräckligt stort försprång, det är min enda och högsta önskan.“
“Ni är således villig släppa oss in i rummet till den unga qvinnan, då ni
öfvertagit posten der, och värdinnan aflägsnat sig?“
“Ja, liten på mig, mine herrar!“ svarade Lisett och försvann med en nick-
ning ut genom dörren.
Våra lifdrabanter satte sig nu till bords och gjorde heder åt anrättningen,
fastän maten under samtalet med värdshusflickan till största delen kallnat. De
märkte det knappast, så upptagna voro de af tankarne på det befrielseverk, de
stodo i begrepp att utföra.
En stund efter, sedan de slutat måltiden, hörde de Lisett inträda i och
värdinnån lemna det rum, der den unga qvinnan hölls fången. Strax derpå ankom
dit äfven den sachsiske officeren, hvilken likväl, sedan han gifvit Lisett för-
hållningsorder och lagt henne på hjertat att icke insläppa någon under natten, snart
aflägsnade sig.
“Nu är timman slagen för oss att börja vårt värf“, sade Arvid Svan till
Erik Lejon. De båda lifdrabanterna undersökte noga sina vapen, lade fängkrut på pistolcylindern,
togo af sig sina skodon, på det de skulle kunna smyga sig fram så
tyst som möjligt i korridoren, öppnade dörren och lemnade ljudlöst rummet. Utkomna
i korridoren, stannade de för att lyssna, men då de icke förnummo det minsta
buller, som tydde på, att någon menniska ännu var uppe, närmade de sig dörren
till det rum, i hvilket Lisett och den qvinliga fången uppehöllo sig. Sakta och
dämpadt knackade Arvid på dörren, som till de båda svenskarnes stora bestörtning
bullersamt öppnades på vid gafvel. Midt i dörren med ena handen på låsvre-
det och med pistolen i den andra stod den sachsiske officeren maskerad och sporde
med hotfull stämma:
“Hvad viljen I, edra satans drumlar? Svaren genast, eljest vid den enda
saliggörande kyrkans alla helgon skjuter jag icke ned eder som skabbiga hundar!“
Han höjde pistolen, förde fingret till trycket och tycktes vara fullt besluten
att låta hotelsen efterföljas af handling.
Ögonblicken voro kritiska för våra vänner. Svan, som antingen misstagit
sig, då han tyckte sig höra, att officeren lemnade rummet, eller som icke hört,
det sachsaren strax derpå åter inträdt dit, fattade sig emellertid på sekunden och
svarade : “Ursäkta oss, höge herre! Vi äro ett par stackars judar, som tagit in här
på värdshuset under natten, och så i mörkret råkade vi taga miste på dörr. Se,
nådige herre, vi ha till och nigd tagit af oss våra skodon för att icke störa någon
menniska.“

310
“Godt, det var sannerligen tur, att I icke voren några andra än ett par
eländiga schackerjudar“, svarade stolt och högdraget officeren. “Pallren eder genast
härifrån och uppsöken edert rum!“
“Våra fäders Gud löne eder för eder godhet mot oss fattiga stackare“, sade
Arvid i undergifven ton och tog ett par steg fram emot honom liksom i alsigt att
med ett handslag tacka honom.
“Träd tillbaka, hund! Jag vämjes vid blotta åsynen af din stygga fysionomi.“
Vid dessa ord ämnade han draga till sig dörren, men det ingick icke i
Svans planer. Den oförvägne vestgöten, som stod alldeles inpå sachsaren, rjmkte
med blixtens hastighet pistolen ifrån honom och tilldelade den bolde officeren med
knuten hand ett slag mellan ögonen, för hvilket till och med en oxe skulle hafva
svigtat. Sachsaren föll också utan att gifva ett ljud ifrån sig, hvarpå de båda lif-
drabanterna skyndade in i rummet och stängde dörren efter sig.
Nästa minut var officeren bunden till händer och fötter.
Under detta uppträde hade Lisett dragit sig förskräckt undan till ett hörn
af rummet, och den unga qvinnan, som påklädd och med förgråtna ögon hvilade i
sin bädd, hade rest sig upp i sittande ställning. Hennes blickar voro oafvändt fä-
stade vid de tre uppträdande personerna, men mest voro de riktade mot Arvid
Svan. Det såg precis ut, som om hennes milda gazellögon skulle vilja tränga sig
ut ur sina med mörka och långa ögonfransar beskuggade hålor, och derunder hade
kindernas bleka liljor allt mera lemnat rum för de mest praktfulla röda rosor. Och
då officeren öfvermannats och bundits, och våra vänner rest sig upp från den
fängslade sachsaren, störtade den unga qvinnan upp från sin plats och med ett glädjerop
rakt i famnen på Arvid.
“Bedraga mig mina ögon, eller är det verkligen du, Arvid?“ sade hon
och lindade sina armar omkring hans hals.
“Anchen! Anchen!“ voro de enda ord, som kommo fram öfver hans läppar,
men i dessa ord låg ej blott den högsta förvåning, utan äfven den mest
sprudlande glädje och lycka.
Med lidelsefull ömhet tryckte han marketenterskans vackra dotter till
sitt bröst, ty det var hon, såsom läsaren långt före detta uppträde torde hafva anat.
Under det denna scen utspelades, stodo såväl Lisett som Erik alldeles öf-
verväldigade af bestörtning: hon med anledning af de så hastigt på hvarandra följande
scenförändringarne och han öfver icke blott att i den unga qvinnan igenkänna
Anchen, gardesregementets förklarade gunstling, utan äfven öfver det kärliga
förhållande, som tycktes vara rådande mellan henne och hans lycklige kamrat, ett
förhållande, som han förut icke haft den ringaste aning om.
Sedan de första dyningarna af Anchens och Arvids kärleksvågor lagt sig,
trädde Lejon fram till dem, helsade med några hjertliga ord på henne och önskade
dem båda tycka och sällhet af det förbund, han såge dem vara ense om att ingå
med hvarandra. Anchen rodnade vackert, och Arvid tackade stridskamraten med ett kraftigt
handslag. a
Nu vågade sig äfven Lisett fram och uttryckte på tyska sin glädje öfver,

311
att uppträdet med officeren slutat så lyckligt för dem alla, samt gratulerade i bfyg-
samma oidalag de unga tu, som på ett så lörunderligt sätt återfunnit hvarandra.
Härpå berättade Anchen, under hvilka omständigheter hon blifvit lockad
ut ur staden Narva, samt hur hon haft det under den långa resan derifrån och dit
till värdshuset. Lifdrabanterna talade derefter om sina och Sven Björns äfventyr alltifrån
det ögonblick de lemnat det svenska lägret vid Pernau, hvilket föranledts af det
uppdrag Hans Majestät konung Karl gifvit dem. Likaledes bekantgjorde Arvid för
Anchen Lisetts barndomsöden och den del, den raska flickan haft i officerens tillfångatagande
och i det befrielseverk, de stode i begrepp att utföra.
Anchen slöt härvid värdshusflickan i sin famn och tackade henne på det
mest hjertligaste sätt för det, hon gjort henne, och lofvade, att hon aldrig skulle
glömma en värdefull tjenst, som alltid skulle påminna henne (Anchen) om ett tillfälle
i hennes lif, då hon varit på god väg tro, att hon öfvergifvits af både Gud
och menniskor. De begge qvinnorna höllo hvarandra länge omfamnade.
“Jag har ingenting gjort för eder räddning, blott af hjertat önskat, att ni
måtte blifva fri“, sade Lisett. “Det är dessa ädla män, som I hafven att tacka för,
att utgången hittills blifvit en sådan, som den är. Och tillåtes det mig yttra några
ord i det ämne, som ligger oss alla om hjertat, nemligen eder frihet, vackra jungfru,
vill jag uppmana edra befriare att fullborda sitt verk genom att oförtöfvadt
med eder lemna värdshuset. Händelsen kunde så göra, att I när som helst kun-
nen bli innestängda här och beröfvade möjligheten att finna en reträttväg, som nu
ligger öppen för eder.“ Dessa ord tolkades sedan af Arvid.
“Ni har rätt, goda Lisett“, svarade han. “Hvarje minut är dyrbar, och
vi måste med största skyndsamhet begifva oss härifrån. Men nu blir frågan den,
om du, Anchen, tilltror dig ha tillräcklig styrka att färdas till häst med mig till
kamrat i sadeln.“
“Jo, det kan du vara förvissad om, att jag tilltror mig kunna göra, min
käcke vestgöte“, sade hon. “Med dig såsom stöd skulle jag ha krafter och mod
nog att till häst styra kosan till verldens ände, om så fordrades.“
Hennes kinder glödde, och ur hennes strålande ögon blickade glädje och
beslutsamhet fram.
Den lycklige lifdrabanten slöt i sina armar den lika modiga som sköna flickan,
som kunde förliknas vid en nyss utsprucken ros i lifvets blomstergård.
“Välan då, min raska flicka, och du, min bepröfvade och trogne stridskamrat,
låt oss genast bereda oss för uppbrott!“ sade Svan.
I detsamma, som han yttrat dessa ord, hördes ljud af steg ute i korridoren
och någon knacka på den till den sachsiske officerens rum ledande dörren.
“Släck ljusen!“ sade Lisett. “Det är någon af officerens lakejer, som önskar
tala vid sin herre. Men låt mig sköta om saken.“
Vid dessa ord, och sedan ljusen släckts, trädde hon ut i korridoren till frid*
störarne, som hon snart såg vara tre till antalet.
“Hvad är detta för ett väsen, I fören?“ sade hon till dem. “Veten I icke,
att den unga damen här inne behöfver lugn och ro?“

312
“Ursäkta oss, lilla hvassnäsa!“ svarade den ene ai dem. “Men vi måste
tala vid kapten.“
“Om kaptenen är samme person som den sachsiske officeren, får jag underrätta
eder om, att han uttryckligen befallt mig att se till, det ingen, — hör ni ingen!
får komma och störa honom. Han har nyss gått till hvila, och jag ville inte
för allt godt i verlden vara i den personens kläder, som djerfves väcka honom.“
“Är ni säker om, att han yttrade dessa ord?“
“Om jag är säker! ... Jo, det vill jag lofva, att jag är. Men lyster det
eder att fråga kaptenen sjelf derom, så icke mig emot. Jag skulle dock vilja råda
eder till att pallra eder i väg och det så fort som möjligt.“
Härpå följde en paus, under hvilken lakejerna rådgjorde med hvarandra,
och antagligen blefvo de ense om att icke störa sin herre, ty de aflägsnade sig så
litet bullersamt de kunde.
Då ljuden af de tre sachsarne dött bort, steg Lisett in i rummet till Anchen
och de två lifdrabanterna.
“Nu fort härifrån!“ sade hon. “Vi kunna hvilket ögonblick som helst
vänta dem tillbaka, och komma de ännu en gång hit, går det nog inte så lätt för
sig som nu att visa af dem.“
Utan att afvakta något svar grep hon beslutsamt verket an att iföra Anchen
resdrägt. Svan och Lejon följde tysta exemplet, togo på sig sina skodon och
krängde utanpå dessa tjocka ullstrumpor för att derigenom dämpa ljuden vid åf-
lägsnandet. På samma sätt förfor äfven Lisett med Anchen.
“Och nu hafven I ingenting mer att göra här än för syns skull fängsla
mig, så det ser ut, som om äfven jag fallit offer för eder“, sade den raska
värdshusflickan. “Det har ni rätt i, goda Lisett, fast det gör oss ondt, att vi måste behandla
eder på ett dylikt sätt“, sade Arvid. “Först skulle jag likväl bra gerna
vilja litet närmare studera den der gynnarens maskerade ansigte“, tilläde han och
pekade på den fängslade sachsaren, hvilken ännu icke uppvaknat ur den bedöf-
ning, Arvids bastanta slag försatt honom i.
“Nej, nej, gör inte det!“, bad Lisett. “Hvarje sekund är värd guld, och
I, mine vänner, behöfven så mycken tid som möjligt, för att flykten härifrån
skall kunna lyckas.“
Detta skäl blef afgörande.
“Fastän motvilligt låter jag i detta afseende råda mig af eder, goda Lisett“,
svarade Arvid, “och såsom ett slags tack å min sida för all eder välvilja
mot oss låter jag Erik tillknyta de band, som ni önskat hafva på eder.“
Lisett rodnade, och Lejon började att på Arvids tillsägelse derom fängsla
värdshusflickans händer och fötter. Att dessa fjettrar icke voro hårdt åtdragna,
behöfva vi knappast säga, och ej heller behöfva vi upplysa om, att kaflen,
som lades i hennes mun, icke förorsakade henne något så synnerligen stort
obehag. Då denna komedi utspelats, togo Anchen och hennes befriare hjertligt af-
sked af Lisett, lemnade rummet och lyckades osedda uppnå stallet. En stund

3 i 3
sênare jagade våra vänner för lösa tyglar den väg framåt, som ledde till Riga.
Såvål ryttare som hästar voro vid god vigör, något som lofvade det bästa för
den närmaste framtiden. Visserligen hade Anchen liksom äfven lifdrabanterna
icke solvit en blund under förnatten, men den ömsesidiga glädjen öfver att ha
träffat hvarandra gjorde, att de åtminstone icke nu kände någon trötthet.
KAP. 16.
I fångenskap.
Såsom läsaren torde erinra sig, hade Arvid Svan och Erik Lejon efter
framkomsten till den flod, i hvars tunna isskorpa de lyckats åstadkomma en smal
vattenränna för att derigenom missleda de förföljande fienderna, alltjemt styrt kosan
i sydvestlig riktning. Våglängden, som de tillryggalagt på detta sätt, hade emellertid,
utan att de sjelfva haft en aning derom, i stället för att närmat aflägsnat dem från
Riga. Härpå hade Lisett i afskedets stund gjort dem uppmärksamma, på samma
gång hon för dem utpekat den väg, de borde taga för att på kortaste tid framkomma
till Riga. Denna väg förde, norr ifrån räknadt, rakt öster ut, och afståndet
från värdshuset till Riga belöpte sig enligt Lisetts utsago till omkring tolf
svenska mil. Till Narva deremot, der såväl Anchen, som de begge lifdrabanterna
trodde det svenska hufvudqvarteret fortfarande vara förlagdt, hade våra vänner
betydligt längre, och detta var orsaken till, att de beslöto sig för att slå in på den
af Lisett anvisade vägen. Visserligen hade Arvid och Erik i början tvekat om,
hvilken väg de borde taga från värdshuset: om de skulle återföra Anchen till
hennes moder i Narva, eller om hon skulle åtfölja dem till Riga för att derifrån i
lifdrabanternas sällskap återvända till marketenterskan. Men då de hopsummerat
skälen för och emot, hvilkendera vägen de borde taga, och Anchen på det bestämdaste
tillrådt dem att välja den kortaste, beslöto de sig, som sagdt, för att styra
kosan till Riga.
Det var ungefär vid midnatt, som de lemnade värdshuset. Kölden var
ganska skarp, men vädret alldeles lugnt, en omständighet, som gjorde, att kylan
icke kändes så bitande. En annan omständighet, hvilken underlättade ridten, men
som äfven ingaf våra tre vänner farhågor, var den, att himlen var alldeles molnfri,
och att månen från det azurblåa firmamentet upplyste trakten, som om det varit
halfdager. Lifdrabanterna med deras vackra följeslagarinna kunde således, utan att
mörkret hindrade dem, färdas fram med största skyndsamhet, på samma gång de
likväl med lätthet kunde bli upptäckta i den månljusa natten af sina förföljare,
om händelsen så fogade, att sachsarne voro på spår efter dem. Härtill kom, att
hästarne slitit ut sina ”galoscher”, och ljudet af springarnes hofvar, då de slogo i
den hårdt tillfrusna marken, genljöd vida omkring. Detta innebar en stor fara för
Kung Karl den ungt kielte , 16 ^

ryttarne, och sedan de aflägsnat sig ett godt stycke väg frän värdshuset, höilo de
inne några minuter.
”Det är nödvändigt, vi sitta af och binda om hästhofvarne med något, så
att ljudet dämpas”, sade Arvid.
”Tror du då, att vi äro förföljda?” frågade Anchen.
”Om jag visste, att du icke vore så modig af dig, som du är, skulle jag
svara nej”, sade Svan. ”Men då jag är öfvertygad om, att du med resignation
skall mottaga underrättelsen, vill jag icke dölja för dig, det jag tror, att vi förr"*
eller senare skola bli eftersatta af dina liksom äfven våra fiender.”
Härpå svarade icke Anchen ett ord, men den hastigt uppkomna blekheten
i hennes ansigte vittnade om, att Arvids yttrande gjort intryck på henne. Det
bestämda draget omkring hennes mun sade likväl, att hon var beredd på att med
jemnmod och undergifvenhet underkasta sig de lidanden och strapatser, ödet möjligen
komme att föra i hennes väg.
Våra resenärer sutto af, och det temligen tjocka fodret i schackerjudarnes
rockar blef frånrifvet och omlindadt hästarnes hofvar.
Härpå svingade de sig åter i sadeln, och ridten fortsattes med stor hastighet.
Härunder visade det sig till de båda lifdrabanternas stora glädje, att Anchen var
en förträfflig ryttarinna, ty oaktadt hästarne i följd af sitt häftiga lopp nästan lågo
utefter marken, satt hon liksom fastväxt i sadeln framför Arvid. Detta var, som
sagdt, en glädjande nyhet, och hade Svan haft reda på hennes skicklighet som
ryttarinna före uppbrottet från värdshuset, hade han icke ett ögonblick dragit i
betänkande att för hennes räkning medtaga en af fiendernas springare. Nu emellertid
måste de nöja sig med sina två hästar, och då Arvids häst började tröttna under
den dubbla bördan, finge Lejons springare byta plats med Svans.
Efter det lilla uppehållet, då de bundo om hästarnes hofvar, fortsatte de
sin ridt ett godt stycke väg utan att yttra ett ord. Slutligen bröt Svan tystnaden.
”Det är mig en hvass nagel i ögat,” sade han till Anchen, ”att jag icke
närmare underrättade mig om den sachsiske officeren. Då jag lyssnade till hans
samtal med Lisett och äfven med värdinnan, föreföll mig hans röst ganska
bekant.” ”Äfven jag tyckte mig känna igen hans stämma”, svarade Anchen.
”Såg du honom då icke i ansigtet någon gång?”
”Hade jag kunnat göra det, skulle jag snart ha kommit underfund med,
