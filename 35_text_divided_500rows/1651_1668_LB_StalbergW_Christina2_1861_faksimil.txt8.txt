
ett halft års tid hade varit sysselsatta med deras in-
öfning. Man beräknade dock icke, att när nöjena och
tidsfördrifven voro så många, man ej kunde få egna
just så långa stunder hvarje gång åt den tillämnade
balletten. En oerhörd kostnad användes emellertid på den,
liksom på mycket annat lika onyttigt. Ej mindre än
80 personer skulle deruti deltaga och de erforderliga
kostymerna voro så dyrbara, att man nästan hissnade
vid blotta tanken derpå. Visserligen sysselsattes härmed,
liksom med mycket annat, som tillhörde de ly-
sande hotfesterna, en mängd handtverkare, sömmerskor
m. fl., h vilka naturligtvis hade ingenting emot, att få
träla både dagar och nätter för de lyckligare lottades
dårskaper, emedan de dervid förtjenade penningar och
voro ju af ödet en gäng för alla bestämda till att
sträfva för sitt lifsuppehälle; men handelsklassen var
dock mycket förtretad, enär af alla de kostbara tyger,
hvarmed deras bodar och inagaziner voro uppfyllda,
högst få sorter gillades af de högtförnäma, utan der-
ernot, till de många hoffesterna liksom till kröningen,
införskrefvos från utlandet, mest från Frankrike.
Andtligen den 9 Januari blef Den triumferande
Parnassus gifven, samt ett par dagar derefter återupprepad.
Man hade deruti smickrat drottningen med att
kalla henne Diana, hvarjemte hela planen i stycket
gick ut på att bevisa huru Dianas kyskhet och dess
kallsinnighet mot det manliga könet triumferade öfver
alla försök att locka henne till älskog. Alla de mytho-
logiska figurerna voro troget afbildade efter antiken
och få voro de medspelande, som icke till monarkin-
nans fulla belåtenhet utförde sina roller. Och hon var
i sanning fullt kompetent att derom dömma.

Emellertid hade Christina den harmen, att högst
få bland de talrikt församlade åskådarne förstodo hvad
de mythologiska oeh allegoriska personligheterna betydde,
eller hvad man menade med alltsammans. Deras
inskränkthet och brist på litterär bildning gick H.
M. vida mer till sinnes, än eljest något öfverklagadt
ondt inom staten och hon råkade att i hettan fälla
några mindre passande uttryck, angående missödet för
en bildad regent att nödgas herrska öfver en nation af
idel dumhufvuden, korkade, till den yttersta grad, och
icke mottagliga för något annat slag af bildning, än
den, att kunna utpynta sin arma syndiga lekamen, göda
den med läcker mat, samt förderfva den med rusdrycker,
en konst, hvari svenskarne voro mästare, framför
alla andra verldens nationer.
Sådana yttranden blefvo, naturligtvis, kringburna,
samt af tusentals tungor upprepade och utbasunerade,
och verkade ond blod, hvarhelst de omtalades. Ingen
individ och e\j heller någon nation, älskar att höra sanningens
språk så der olörblommeradt. Och fastän man
ej för sig sjelf kunde neka, att der låg mycken sanning
till grund för hvad Christina sagt, angående sven-
skarnes praktlystnad, samt ännu mer deras olycksaliga
anlag för dryckenskap, så invände man med skäl, att
hon ingalunda borde förhäfva sig öfver att hon satt på
den svenska konungathronen och anse sig derigenom
hafva nedlåtit sig, utan snarare vara tacksam mot ett
folk, som gjort henne den äran att välja henne till
sin regentinna, något hvarom hon, oaktadt hon var
den store Gustaf Adolfs dotter, väl ändå kunnat gå
miste, då det i hennes späda barndom varit stark fråga
om att utvälja någon annan och ej underkasta sig en
mångårig förmyndarregering. Och att svenska natio-

nen skulle vara oemottaglig för bildning oeh vetande
var något, hvaröfver man liarmades till den grad, att
man hade svårt att fördraga det och föga fattades, att
ju icke en allmän opinionsyttring från alla klasser hade
kommit i fråga.
Christinas anseende, hennes folks kärlek till henne,
samt den höga mening det om henne hyst, i början af
hennes regering, hade alltifrån 1647, då hon började
att till sitt hof inkalla en hop utländningar, småningom
förminskats och sjönk nu, under året 1651, till en alldeles
otrolig grad.
Den stora balletten hade äfven andra ledsamma
följder, än ett ömsesidigt missnöje mellan regentinnan
och folket. Det hade nämligen under båda representationerna
infallit en så stark köld, att många förkylde
sig, helst bland de medspelande, som måste vara så
tunnklädda. Men äfven många af åskådarne träffades
af samma missöde, deribland drottningen sjelf, som
ådrog sig en svår halsfluss, samt grefvinnan Torstens-
son och grefvinnan de la Gardie, den fordna Ebba
Brahe, hvars sjukdom varade länge och blef af betänkligare
art, än man i början hade trott.
Som drottningen emellertid snart nog blef återställd,
eller åtminstone låtsade vara det — ty hon var
långtifrån pjunkig af sig, — så kunde kronprinsens
tillämnade afskedsfest, utan hinder ega rum. Carl Gustaf
fann sig, nämligen, alldeles uppledsen vid hofvet,
der drottningen uppenbarligen och oaflåtligen visade
honom — om just ej missaktning, åtminstone en allom
i ögonen fallande köld, för hvilken han ej längre fann
sig hågad att utgöra föremålet. Han hade således beslutat,
att så fort ske kunde, lemna hufvudstaden, men

tyckte sig ej med heder kunna göra det utan att ytterligare
tillställa en fest, under namn af afskedsfest.
Det var ett s. k. värdskap, der alla voro utklädda,
förutom drottningen och några få personer, hvilkas antingen
ålder eller värdighet förbjödo dem att salunda
spöka ut sig. För drottningen var en thron upprest,
belagd med hermelinbrämad purpur, och förbi Högst-
densamma passerade nu en otalig mängd af menniskor,
truppvis, kostymerade i olika drägter, sex, åtta å tio
i hvarje trupp, allesammans vid förbigåendet bringande
monarkinnan sin hyllning, hvarje trupp efter seder och
bruk i de olika länder, från hvilka de skulle föreställas
vara komne. Der voro t. ex. romare, greker, turkar,
mohrer, chineser, cerkassier. spanjorer, tyskar,
ryssar, ungrare, pohlackar. franker, sachsare, perser,
friesländare, estländare, kurländare. engelsmän, tyro-
lare, indianer, grönländare, eskimåer, lappar, jemte
en mängd svenskt bondfolk från olika provinser, såsom
Dalarne, Skåne, Blekinge, Vingåker, Fernebo, Bekante
m. fl. —.Alla dessa kostymer voro troget efterhärmade
och det hela obeskrifligen lyckadt.*)
Några få dagar efter nämnde fest reste kronprinsen
till Gripsholm, hvilket han då hade fått i förlä-
ning och der han fann för godt att tillsvidare tillbringa
sin tid, undangömd för all flärd, alla ledsamheter och
alla kabaler.
Under ail denna yrsel hade ett dödsbud kommit,
hvilket visserligen för ögonblicket grep drottningen
ganska hårdt, så att hon till och med fällde tårar, men
som dock i hennes af så många verldsliga tankar upptagna
sinne ej lemnade varaktigare spår, än den i böl-
’) Ordagrannt historiskt.

jan kastade stenen, hvaraf den för några sekunder krusas,
för att sedan återtaga sin släta och jemna yta.
En bland drottningens fordna förmjndare, kanske
henne kärast bland dem alla, den sjuttiosjuårige riksamiralen
Carl Carlsson Gyllenhjelm, konung Carl IX:s
naturlige son och på så sätt halfbroder till kung Gustaf
Adolf, hade, efter en kort sjukdom, oförmodadt lemnat
detta jordiska. Utan några närmare anförvandter —
han hade aldrig varit gift — saknades han doek af
talrika vänner, och Christina sörjde honom uppriktigt,
NB. så mycket hon var i stånd att sörja något på
jorden. Den gamle hjelten och statsmannen, som afled på
sitt älskade Carlberg, hade uttryckligen begärt att bli
begrafven i Strengnäs domkyrka och det förefans intet
skäl til! afvikande från denna hans önskan, ehuruväl
att likets transporterande den långa vägen och hofvets
färdande de många milen, under en så ytterst oblid
årstid, väl kunde förefalla temligen besvärlig. En man,
som gjort fosterlandet så stora tjenster, måste ju ovil-
korligen, såväl efter sin död, som under sin lefnad, på
allt sätt firas och hans stoft måste ha en furstlig be-
grafning, dervid drottningen med hela sitt hof ovilkor-
ligt måste vara närvarande.
Man beredde sig sålunda till den förestående afre-
san till Strengnäs, medan vederbörande derstädes rustade
med förberedelserna till den högtidliga jordfärden •
ty liket var redan till dess bestämmelseort anländt.
Och nu skulle en hvar väl kunna tro, att en stiltje
uppstod i hvirfveln af de yra hofnöjena; men så var
dock ingalunda förhållandet. De hade fortvarat i tretton
veckor, snart sagdt, utan en enda dags uppehåll;
ty äfven under de dagar, då drottningen plågades af

halsfluss och låg på sin soffa, eller på sin hvilobädd,
klädd i en vid drägt, som icke besvärade henne, såg
hon hvarje afton omkring sig en större eller mindre
krets af glada menniskor — åtminstone till utseendet
glada — de der pligtskyldigast sökte att genom skämt
och allehanda upptåg borfjollra drottningens onda, så
att hon icke måtte känna det alltför bittert.
Ännu voro bjudningarna och festerna, i och för
kröningen, på långt när icke slut. Den 26 Januari
hade portugisiska sändebudet hos sig ett stort gästabud
och den 27 general Arvid Wittenberg likaså. Den
28 begaf drottningen sig, med hela sitt hof, på resa
till Strengnäs. Resan gick, i trots af den ännu fortvarande starka
kölden, fullkomligt väl, och man anlände till Strengnäs
i högönsklig välmåga. Likväl märktes, ju närmre man
nalkades denna stad, en synbar förändring i Christinas
lynne. Hennes skratt blef mindre högljudt och klingande,
hennes infall och skämteord färre, och snart
antogo hennes anletsdrag en sådan prägel af allvar och
besinning, att omgifningen noga vaktade sig från att
störa henne i de djupa tankar, hvari hon synbarligen
försjönk. Begrafningen blef, såsom tillämnadt var, särdeles
högtidlig och drottningen var derunder mycket sansad,
samt uppförde sig med all den värdighet och allt det
majestät, hvaraf hon var mäktig, så snart hon ville det.
Man såg henne till och med fälla tårar, underjordfästningen,
synnerligast vid åsynen af de förfärligt tunga
kedjor samt hand- och fotbojor, som den ädle mannen
burit under sin tolfåriga fångenskap i Pohlen och som
ännu finnas att bese i Strengnäs domkyrka, i det gyl-
lenhjelmska grafchoret.

Då Christina, efter sorghögtidligheternas slut, med
sitt lysande åtfölje bröt upp från Btrengnäs, reste hon
ingalunda direkte tillbaka till Stockholm, utan tyckte
sig, i dess ställe, böra på nytt förlusta sig litet, efter
det nervskakande uppträdet af en kär väns öfverlem-
nande åt hvilan i jordens sköte. Hon reste således
först till Gripshoim, att der öfverraska sin kusin Carl
Gustaf. Och antingen hennes ditkomst var beräknad
uteslutande på öfverraskning, eller på förtret och bryderi,
så lyckades hon förträffligt, i båda fallen. Carl
Gustaf, som under hela sitt sednaste vistande i Stockholm
funnit Christina mer än vanligt ombytlig och nyckfull
till lynnet, samt dessutom emot honom icke sällan
vårdslös till uppförande och stötande kall, anade nu
aldraminst, att, i den enslighet, dit han dragit sig undan,
blifva störd af sjelfva majestätet med dess hof,
den politiska solen med alla dess månar och planeter.
Emelleidid hade han dock lyckats lära sig blifva
nog hofman för att hålla god min, helst drottningens
sätt mot honom nu var det förbindligaste och älskvärdaste
man någonsin kunde tänka sig. Han gjorde,
såsom artig värd, allt hvad i hans förmåga stod för
sina gästers välbefinnande och nöje, och det visade
sig snart, att den förmågan ej var liten, då kronprinsen,
under de fyra dagar hofvet vistades på Gripshoim,
anställde idel nya, på ett angenämt sätt omvexlande
lustbarheter, hvarefter de båda kusinerna åter skiljdes,
till utseendet de bästa vänner i verlden.
Från Gripshoim begaf sig H. M. med hela sin svit
till Ekholmen, ett grefve Magnus Gabriel de la Gardie
tillhörigt slott, dit han och hans gemål i förväg begif-
vit sig, så snart de hört den ringaste hviskning om,

att drottningen hade lust att derstädes göra dem ett
besök. Kostsamma och storartade, men tillika smakfulla
och nöjsamma voro de tillställningar som här gjordes
till den på nöjen omättliga Christinas förlustelse. Gref-
vens gemål prinsessan Maria Euphrosjne var isynnerhet
ovanligt älskvärd. Den tungsinthet, som under
många år hvilat öfver hela hennes personlighet och
gjort henne något stel och tillbakadragen, var nu alldeles
borta, så att drottningen just anmärkte, att hon
aldrig sett sin goda fränka Maria så glad, liflig och
otvungen, sedan de båda voro ett par yra, barnsliga
flickor om tretton å fjorton år.
Ändtligen gällde det äfven här att taga afsked,
tacka för god undfägnad och sätta sig upp i de väntande
åkdonen. Ku tycktes det dock vara skäl att
skynda tillbaka till hufvudstaden, för att med yttersta
ifver vid regeringsgöromålen återtaga den förlorade
tiden och upprätta hvad som torde vara försummadt.
Nej, visserligen icke: sådan var icke Christinas
mening. Långt ifrån att hon skulle hysa en så förnuftig
tanka tyckte hon sig tids nog återkomma till
det tråkiga Stockholm och de ännu tråkigare Oxen-
stjernorna, som under hennes frånvaro skötte regeringen
och med hvilka hon lefde i ett allt mera spändt
förhållande, utan att dock med dem finna något bevis-
ligt skäl till brytning, eller till att kunna undandraga
dem sitt förtroende, helst de i hög grad egde hela
nationens. Drottningen längtade att se sig om på ännu ett
annat håll och så vände hon sig till Upsala, för att
erfara huru hon i den lärda staden skulle blifva emot-
tagen. — Jo, icke illa. Äfven der visade man sin

underdåniga glädje och täflade i underdånigt nit, att
göra hennes vistande i Sveriges gamla hufvudstad så
behaglig som möjligt. Häfden omtalar, att icke blott
en mängd vanliga högtider, utan äfven lärda öfningar
blefvo till drottningens förlustelse anställda.
Slutligen nödgades man dock återvända till Stockholm
; det fanns ej längre någon förevändning för ute-
blifvandet derifrån. 1 slutet af Februari var drottningen
hemma och kröningshögtidligheterna slut. De hade
medtagit ieke blott en tid af nära fem månader, utan
äfven åtskilliga millioner silfverdalrar.
En enda kröning inom Sverige — Erik XlV:s, ungefär
nittio år förut —- hade väckt ett lika stort uppseende
och klander, som Christinas; dock kommo alla
öfverens om att den sednare vida öfverträffade den
förra i syndig dyrbarhet och dåraktig flärd, hvilket man
fann då man granskade häfden och med hvarandra jem-
förde de båda' kröningarna. Ingen fanns, som ej tad-
lade såväl drottningens, som högadelns obetänksamhet
och slöseri och aldramest beklagade man, vid utseendet
af nu åter inträffande missväxt, Christinas liknöjdhet
för folkets nöd; så mycket mer, som hon året
förut synts allvarligt behjerta den och lofvat göra allt
till dess afhjelpande, hvartill hon deremot nu sjmtes
mindre hågad.
Hos Ebba Sparres föräldrar hade emellertid grefve
Jacob Casimir de la Gardie skriftligen anhållit om den
älskades hand: och då han från riksrådet fått ett obe-
stämdt svar, hade han straxt efter hemkomsten från resan
i slutet af Februari, skyndat till det gods, der de
gamla makarne bodde, för att mundtligen utbedja sig
deras samtycke. Det var blott hans personlighet de
ville lära känna, innan de gåfvo sitt obetingade ja;

i‘27
ty i öfrigt var ju partiet det önskvärdaste man kunde
tänka sig; och då grefve Casimir var nog lycklig, att
med ett angenämt yttre förena den finaste belefvenhet
och de mest intagande manér, vann han både fadrena
och modrens bifall.
o
Återstod nu blott att tillvinna sig drottningens.
Men dermed hade det sig icke så lätt.
Knappt hade Ebba Sparre genom sin från hennes
hem återvändande älskare fått i sina händer ett bref
från föräldrarna, deruti de båda två gåfvo sin välsignelse
till det val hennes hjerta gjort, förrän hon dermed
skyndade till drottningen, som ännu sväfvade i
djupaste okunnighet om alltsammans och var långt ifrån
att ana, det hennes älskade Ebba hade för hela lifvet
bortskänkt sitt hjerta åt en man, istället att uteslutande
tillhöra drottningen.
Men nu skulle man hafva sett hur Christina blossade
upp. Från att först vara stum af öfverraskning
blef hon med ens så rik på ord, att ett verkligt flöde
deraf undslapp hennes af förtrytelse darrande läppar.
Hon fann sig störd i sin ljufvaste illusion, bedragen på
den lycka hon drömt om, att ega en enda vän, som
förstod henne och delade hennes åsigter. Hon fann
sig bedragen på tron, att det fanns en qvinna, nog fördomsfri,
nog högsinnad och rättänkt, för att icke följa
den gamla slentrianen, icke skänka sig åt en man,
till dess slafvinna och rodocka, en qvinna, som hade
nog aktning för sig sjelf, att finna sig vara något,
äfven förutan en man, att kunna vara nog för sig sjelf
och för den furstinna, hvilken från thronens höjd nedlät
sig att tigga om hennes vänskap.
Christina gret, under det hon talade; aldrig hade
Ebba sett henne så upprörd. Hon hvarken ville eller

kunde fortsätta samtalet, utan brast i tårar, äfven hon,
oeh störtade ut ur rummet, tvärtemot all hofettikett.
Men friaren lät sig icke härmed åtnöja han anhöll
om audiens hos drottningen och bad om hennes samtycke
till den ifrågavarande föreningen.
— Aldrig! — ropade Christina med beslutsam
min. — Ebba är min vän och jag behöfver en sådan
. . jag behöfver ett dagligt sällskap och i denna egenskap
behåller jag henne.
Grefve Casimir rätade ut sig till hela sin längd.
Ådrorna på hans panna svällde och ögonen sköto
blixtar. — Värdes hafva nåden säga mig, E. M. — yttrade
han med koncentrerad vrede — när den lagen
stiftades, att en drottnings hoflröknar äro hennes lif-
egna. Med eller mot E. M:ts begifvande gifter jag mig
med Ebba, enär jag bevisligen har hennes föräldrars
samtycke. Jag ville blott, såsom hofman, inför drottningen
anmäla mitt tillämnade giftermål.
— Ja så, min herr grefve — ropade drottningen,
stampande med foten och sättande båda armarna i
sidorna — talar ni ur den tonen, så äro vi snart på
det rena. Försök ni, att äkta Ebba Sparre utan mitt
samtycke, och jag skall, vid Gud, göra er lika liten,
fattig och eländig, som ni nu är stor, rik och
upphöjd. Med dessa ord vände hon honom ryggen och gick
in i ett angränsande rum.
Grefve Casimir stod qvar, alldeles förbluffad:, ty
för väl visste han, att Christina var i stånd att verkställa
sin hotelse. Han vågade således icke trotsa
henne. Ett försök af brodern grefve Magnns, att åt de

I älskande utverka drottningens bifall, aflopp fruktlöst,
likaså en anhållan af riksrådet Sparre och hans gref-
'11 vinna, som i det ärendet enkom reste t il i hofvet.
Att Ebba sjelf ständigt gick med förgråtna ögon och
såg förtviflad ut, retade Christina mer än det bevekte
henne och hennes hjerta syntes i det hänseendet ointagligt,
som ett Gibraltar.
Andtligen kom der ett bud, att den gamle grefve
Jacob låg på sitt yttersta och utbad sig som en nåd,
att ännu en gång få tala vid H. M. innan han skilj-
des hädan. Drottningen skyndade, så fort sig göra
lät, ut till Jacobsdal. der hon fann den gamle ännu
vid lif och sans.
Mycket talade han om både fordna och närvarande
tider, tackade drottningen för all mot honom
bevisad nåd, samt utbad sig ännu en — den sista —
nämligen att H. M. värdes godhetsfullt gifva sitt samtycke
till hans andre sons giftermål med fröken Sparre.
Christina skiftade färg och förändrade min, men
hade dock icke hjerta att vägra hvad en döende så
ömt begärde. De älskande, som voro i nästa rum,
inträdde nu och mottogo välsignelsen, så väl af drottningen,
som grefvinnan Ebba och den sjuke familjefa-
dren, hvilken straxt derpå, i drottningens närvaro afled.

VIII.
De båda drottningarna.
Maj hade kommit: icke den skona, som *blickar
med milda ögon ner*; icke den blida, som är åtföljd
af solsken och sippor, gök och fjärilar; utan en bister,
kulen, höstlik Maj, med duggregn och gatsmuts, kalla
vindar och en ständigt grå himmel.
För första gången i sitt lif fann drottning Christina
att man kan ha rätt grundligt ledsamt. De vetenskapliga
forskningarna tröttade henne; de lärda herrar hon
samlat omkring sig och alltsom oftast samtalade med,
fann hon mer eller mindre löjliga, ensidiga, vinnings-
lystna, egenkära och sins emellan täflande om företrädet
i lärdom, eller om graderna af drottningens ynnest.
1 de många, på hvarannan följande, nästan ursinniga
nöjena hade nu en lucka uppstått, kanske alltför stor
och bred. Dock — hvad var att göra? Folket hade
för länge och för högljudt knotal öfver de många dårskaperna
på högre ort, för att man dock icke slutligen
skulle, som det heter, * draga öronen åt sig* och sätta
en gräns för ofoget.
Sanningen att säga, så gjorde man dock här nödvändigheten
till en dygd. 1 skattkammaren fans knappt
en enda fyrk. Inom riket hade nästan alla näringar,

som fordrade rörelsekapital afstannat, i brist på penningar.
Den allmänna nöden var stor, tillväxte med hvarje
dag; och hvad brist på enskild förmögenhet vill säga,
fick drottningen sjelf dyrt vidkännas, i det att hennes
samtliga hofhållning, från de högsta till de lägsta, med
skäl beklagade sig öfver att de ej utbekommo sin af-
löning. Då medel till deras förnöjande saknades, hvar
skulle då medel tagas till hungersnödens afhjelpande,
till det arma, lidande folkets tröst och hugsvalande,
till aftorkande af sorgens och eländets tårar?
Och likväl hade drottningen vid 1650 års riksdag
gifvit så klingande löften om sparsamhet, om en klokare
hushållning, om lindrande af skattebördorna, om
moderiig ömhet för sina betryckta undersåter!...
Hur höll hon dessa löften? Förvärrad t, icke förbättrad!
var hela statsskicket; skattebördorna snarare
tyngda än lättade.
Trefaldt olyckligt det folk, hvars regering har
hvarken öra eller hjerta för dess klagan; men sjufaldt
olycklig den regering, som på sitt ansvar har så många
tårar och suckar!
Det fans ögonblick, då Christina kände detta —
kände det bittert och djupt; ehuru dessa eftertankans
och sjelfredogörelsens ögonblick dock icke hade annan
verkan, än att de ökade hennes leda vid riksstyrelsen
och alltmer och mer stadfästade hennes beslut att nedlägga
densamma, ett beslut, på hvilket hon redan i
tvänne år hade rufvat.
Våren, som det året, i stället att lätta lynnet och
komma alla förhoppningar att skjuta knopp, med sin
kulenhet nedtyngde själen och hade ingen hägring af
rosenrödt och ljusblått, gjorde Christinas lynne ändå
retligare. Böckerna roade henne icke ens: ett då-

ligt tecken!... ty sådana hade ju från hennes späda
barndom varit hennes käraste tröst, varit en outtömlig
grufva, hvarur hon hemtat, icke blott stundens flyktiga
tidsfördrif, utan ock föda för själen, i mångfaldigt hänseende.
Men nu var hon trött vid blotta åsynen af
dessa tusentals band, hvilka hon från alla upptänkliga
håll skaffat sig, förutom stora och ansenliga samlingar
af värdefulla mynt, taflor och bilder.
Med lika mycken omsorg, som urskiljning och sakkännedom
hade hon låtit ordna den från tyska kriget
hemsända boksamling, som Torstenson hade genom
plundring åtkommit i de österrikiska staterna och den
han derifrån år 1647 hemsändt, nedpackad uti ej mindre
än etthundradefem stora vinfat. Afven från Prag
hade, vid dess eröfrande, en högst dyrbar boksamling
hitkommit. Då nu härtill kommer Vossii, Ravii och
Grotii samlingar af böcker och handskrifter, som Christina
för ofantliga summor af statens medel hade inköpt,
kan man icke säga, att hon saknade föda för
sin vettgirighet, hur omättlig den än kunde vara, och
för sitt forskningsbegär, hur rastlöst det än alltid hade
visat sig.
Men i dag ville ingenting roa och tillfredsställa.
Vädret var högst olämpligt för promenad, eller utfärd
i vagn, och ingen hade drottningen heller att språka
med; ty Ebba Sparre var för hela dagen, på Jacobs-
dal hos sin blifvande svärmoder. Christina var ej, såsom
andra drottningar och furstinnor, både före och
efter henne, ständigt omgifven af en mängd hofda-
mer, tillreds vid minsta vink. Hennes bekanta leda
vid allt hvad fruntimmer hette, med undantag af högst
få, gjorde att hon åtnöjde sig med sin manliga uppvaktning
och endast vid de s. k. större cirklarna,

eller eljest, då det var oundvikligt att hafva damer
med, befallde hon upp de vid hennes hof anställda
fruarna och fröknarna, hvilka hade alldeles ingenting
emot denna lätta tjenstgöring, samt voro särdeles belåtna
med att få tillbringa så mycken tid i sina hem,
enär drottningen, som bekant är, sällan kunde förmå
sig till att visa dem annat än — om icke uppenbar
missaktning, åtminstone ett ganska sårande förbiseende.
Icke underligt, då, att Christina både harmades och
sörjde öfver att förlora Ebba Sparre, det enda fruntimmer,
hvars sällskap roade henne. Ty väl hade denna måst
lofva, att, efter sitt giftermål, liksom förr, nästan beständigt
omgifva drottningen och så litet som möjligt vistas
hemma hos sig; men Christina visste nog ändå huru
maken skulle taga den bländsköna Ebbas mesta tid i
anspråk; hvarförutan monarkinnan, som aldrig kunde
moderera sina känslor, aldrig kunde hvarken måttligt
