Kattegats vågor med ohäjdadt raseri, och den mörka natten
upplystes stundom af en glänsande blixt. Ett fruktansvärdt
oväder rasade, och åskan lät höra sitt majestätiska dunder.
Vid skenet af en skarp ljungeld såg Lars Gathe fregatten,
som nu ej vågade sig närmare bränningarna, vända nordväst
öfver, antagligen för att lägga bi och invänta morgonen.
Befälet på “Hebe“ kände sig rätt oroligt och samlades
omkring befälhafvaren. Denne syntes dock helt lugn, åtmin-

stone till det yttre. Under ett kort uppehåll i stormen sade
lian till Sven Nilsson:
— Jag vet, att I ären “bange“, som dansken säger,
emedan båda de Vrångöbor, som vi hade ombord här och
som kände till hafvet i denna skärgård, äro ombord på skeppet
vi nyligen kaprade; men — vid St. Georg! som engelsmannen
säger — skall icke “Hebe“ ändå slingra sig undan. Vi styra
rätt på Tistlarne, och då utkiken varskor “bränningar förut“,
så passa väl på mina befallningar. Så snart vi komma innanför
grunden, så hafven I en kanon klar. Hör upp nu!
Två minuters tystnad följde på befälhafvarens ord; en
klar blixt svepte om hela skonerten.
— Bränningar förut! — ljöd det från utkiken.
— Fall hårdt! — ljöd Lars Gathes stämma, skarpt och
gällt öfver storm och sjö. I samma ögonblick föll “Hebe“
af, lämnande brott och bränningar om styrbord. Ett par
minuter härefter lofvade fartyget upp och lades bi.
— Klart vid kanon!... Fyr!... Ladda!
Lika gällt som klangen af en messingsklocka hördes dessa
kaptenens befallningar. Fräsande blixtar och ett döfvande
åskslag besvarade det från “Hebe“ aflossade skottet. Dä
meningen med detta var att erhålla lots, afsköt Lars Gathe
ett skarpt skott, ungefär hvar femte minut. Efter en tid af
omkring en och en half timme hade dock “Hebe“ drifvit inåt
land, så att den hade bränningar och brott rundt omkring sig,
och få voro de af dess besättning, som ej ansågo sin sista
stund vara nära.
— Hvad dj.. . ha ni där att göra? — ropade Lars
Gathe plötsligt till en mängd karlar, hvilka han vid skenet
af en ljungeld såg sysslande vid lä reling. Han ropade nu
efter lanternor, och Tolle samt kajutvakten, som varit beordade
att hafva sådana färdiga, syntes ögonblickligen på däck, hvar
och en upplysande detsamma med två klara lyktor.
— Svara genast! Hvad gören I? — skrek Lars Gathe ånyo.
— Vi klara båtarna, ty vi ämna inte låta dränka oss, —
sade en trotsig stämma.
— Gån genast förut och lyden ögonblickligen mina befallningar,
eller ären I dödens! — röt kaptenen.
— Det äro vi allt ändå, och f-n må gå till botten i ditt
sällskap, då vi kunna rädda oss i båtar. ..

— 139 —
Den uppstudsige hann ej fullborda meningen; ett dammande
sken upplyste däcket, ett skott hördes, och en kula
ur kaptenens pistol splittrade hans hufvud. Med en annan
pistol i vänstra handen och sin dragna klinga i den högra,
rusade Lars Gathe fram emot de ännu vid båtarna stående
männen. — Håll kapten, håll! — ropade Tolle. — Här är en
båt i lä.
— En kastända ombord, — befallde Lars Gathe och
stoppade sitt bälterör på sig samt stack sitt svärd i skidan.
Folket lydde, och tre à fyra tåg hvirdade ned i den lilla
båten, som nätt och jämnt skönjdes vid lyktornas sken.
“HaT in raskt!“ ropade en röst, hvilken tycktes komma
ur hafvets djup, och få sekunder därefter lyftade tjogtals
händer ombord en genomvåt man, som knopat om sig ett af
kasttågen och från båten hoppat i hafvet.
Den nykomne, som nedlades på däck, reste sig genast,
löste tåget af sig samt begaf sig strax till rodret.
— Är du lots? — frågade Lars Gathe
— Ja kapten! Låt brassa fullt genast och bort med
lyktorna — vi måste snart vända. Hala bidevind!
En dödstystnad rådde på däcket, bränningarna dånade
förut och i lä.
Nu gaf lotsen order till vändningen; långsamt sköt “Hebe“
upp i vinden, dess försegel fladdrade — det var ett ögonblick
af ovisshet... Slutligen fyllde vinden i från förra läsidan,
bräckte i klyfvaren, och märsseglet brassades rundt.
— Fullt märssegel! — ropade lotsen.
Som kattor voro jungmännen på rån, refsejsingarne löstes,
och medan gastarna ännu voro till väders, hissades rån. Märsseglet
stod fullt, och framåt sköt “Hebe“ mellan brott och
bränningar, stundom så nära dem att skummet därifrån at
stormen fördes ombord.
— Tre man till rors — jag måste förut på utkik, —
sade lotsen, lämnande ratten till löjtnant Sven Nilsson.
Högt i fören stod nu Vrångö-lotsen Mathias Viking och
lotsade kapareskonerten in genom Måholmssundet och den
smala farleden uppåt Donsö. Då “Hebe“ passerat Ivårholmen,
lofvade hon till, bärgade segel och gungade snart, trygg för
stormens raseri, vid sitt säkra ankare.

— 140 —
— Vid St. Georg, som engelsmannen säger, har du icke
gjort ett godt arbete i denna natt, — sade Lars Gathe till
lotsen. — Kom nu ned till mig, så skola vi dricka en bägare
tillsammans; och så väl du som dina följeslagare i båten skola
ej blifva obelönade. Jag visste nog, att om det var någon
möjlighet att komma mig till hjälp, så skulle lotsarna från
Vrångö snart vara ombord hos mig, och det om sjön också
ginge öfver Kungsö.
— Det hade väl varit mer än som hända kan, och nog
var det hårdt i natt; men, Gud ske lof, nu är det öfver! —
svarade lotsen och följde Lars Gathe ned i kajutan.
Genom skeppsskrifvaren lät kaptenen utdela vin och
spirituösa till besättningen samt bjöd befälet att tömma ett
glas för deras raska lots.
Då Gathe nedkommit i kajutan, öppnade han där ett
skåp, hvaruti han förvarade en mängd lådor innehållande
silfverpokaler och andra saker af denna ädla metall, af hvilket
förråd han allt emellanåt utdelade någon pjes till personer,
som gjort honom väsentligare tjänster, eller åt sådana ibland
besättningen, som i strid gjort sig förtjänta af en utmärkelse
för tapperhet och mod.
Kaparen framtog nu en dylik pokal, fyllde den med vin
och lämnade den till Mathias sägande:
— Se där, min käre Viking; töm nu denna bägare med
oss, och tack skall du i sanning hafva för det mod och den
skicklighet, du visat i natt! Här har du tvåhundra riksdaler
i silfver till dig och de båda andra, som seglade dig ut. Och
den bägare du nu tömmer, skall du behålla till ett minne af
mig! Ofta skall jag minnas dig; och behöfver du någonsin
en hjälp igen, så vänd dig till Lars Gathe.
Härpå tömdes nu några bägare, och en timma därefter
roddes lotsen till land, rätt nöjd med sin lotsning.

— 141 —
21 .
Knappt hade lotsen till sin hemö hunnit,
Och solen stigit utur öster opp,
Och morgondimman till en del försvunnit,
Förrän man varsnade från klippans topp
En örlogsman, som Måholmssundet funnit.
Med refvadt segel in däri han lopp;
Med flagg och vimpel ännu ej han ståtar,
Men sänder strax till Vrångö tvänne båtar.
Snart trädde i Mathias Vikings stuga
En dansk off’cer med tolf till tretton män;
Men djupt i dörren måste de sig buga;
Ej mer än tio kvarter hög var den.
“Säg!“ sad’ offeern, “men våga dock ej ljuga —
Är du Mathias Viking du, min vän?“
“Ja“, svarar lotsen stolt. “Rätt så! Jag är det;
Det är mitt namn. Jag skäms ej, att jag bär det.“
“Nå väl! Då skall du genast med mig följa
Och lotsa vår fregatt i dessa sund;
Men ingalunda vill jag för dig dölja
Att sätter du vårt fartyg upp på grund,
Din hustru kan i sorgedok sig hölja,
Ty du blir skjuten uti samma stund.
Om ej du följer, alla hus vi tända
Och ändock dig ombord på skeppet sända.“
Här tycktes för Mathias Viking ej finnas något att välja
på, hvarför han svarade: att fastän det var förbjudet att lotsa
fienden, så skulle han, om de ville skona byn, nog följa med,
bara han fått taga litet kläder på sig. Detta beviljades, och

— 142 —
under tiden hviskade den sluge losten till sin hustru och bad
henne varsko kapten Gathe om saken. Om det också skulle
kosta hans lit', så ämnade han sätta fregatten på grund, och
kapten Gathe borde då passa på.
Härefter medföljde han den danska officeren ned till
båtarna; dessa rodde nu med den fångna lotsen till fregatten.
Då Mathias Viking kommit ombord på densamma, trädde dess
befälhafvare emot honom ock sade:
— Jag har af mitt folk hört, att du skall vara den skickligaste
lots i hela denna skärgård, och att du hittar i hvart-
enda hål här. Nu är saken den, att jag måste få fatt i en
skonert som heter “Hebe“ och föres af en listig krabat vid
namn Gathe eller Gade eller något sådant där. Kan du nu
lotsa mig igenom här, så att jag hinner fatt honom, så skall
du erhålla en så hederlig lön därför, att du kan köpa dig
en egendom, när du vill. Men kom väl ihåg, att om du törnar
på eller på annat sätt förråder mig, så blir du skjuten och
det tvärt. Förstår du?
— Ja nog förstår ja’ dä’, käre hjärtandes, — svarade
Mathias helt enfaldigt; — men om ja’ nu lotsar kapten, så
blir ja’ hängd på fläcken, då ja’ kommer hem, och dä’ ä’ la
inte bätter dä’.
o
— Ah, du kan få följa med oss till Danmark och bosätta
dig där, så det senare bör du ej frukta för. Välj nu fort
hvilket du vill!
— Herre gu’! Det blir la ej för bätter då — nog hittar
jag vägen alltid; det förstås la, — svarade Mathias och ref
sig med högra handen bakom örat samt började nu att sköta
sin tjänst som lots.
Detta gick dock mycket långsamt och försiktigt, och då
allt var klart, måste ankaret släppas i botten en gång till,
ty fartyget fick ej den fällning, som lotsen önskade. Slutligen
var det under segel och sköt god fart undan vinden
förbi Sjumansholmen och bortåt Donsö. Snart syntes topparna
af “Hebe“. Den låg med seglen till och tycktes ej ännu fått
upp sina ankaren. Vid sidan af Mathias Viking, som stod vid
ratten, hade befälhafvaren på fregatten själf ställt sig med en
laddad pistol i handen och förklarat Mathias, att han vid
första misstanke skulle skjuta.
Just då den danska fregatten passerade norra udden af
Vrångö och var helt nära berget, släppte lotsen rodret, ryckte

— 143
pistolen ur handen på den öfverraskade kaptenen samt hoppade
i sjön. 1 samma ögonblick tornade skeppet med en sådan
kraft, att det brakade i alla fogar; fören reste sig högt, och
det ståtliga fartyget lade sig öfver åt styrbords sida.
Ett högt skrik hördes af besättningen i det samma som
fregatten stötte på grund. Den danske kaptenen visade dock
genast stor sinnesnärvaro, och hans befallningar ljödo klara
och tydliga. Dessa voro: att bärga seglen, surra kanonerna,
göra båtarna klara samt skjuta lotsen, som nu gick i land
på udden. Den senare ordern var dock ej lätt att verkställa,
ty Mathias, som anade oråd, gömde sig så snart han kommit
på det torra bakom en på denna udde liggande hög, rödaktig
rullsten, hvilken än i dag bär namnet Vikingssten.
Plötligt dundrade nu några skott, skrot och kulor rasslade
öfver det folkuppfyllda däcket på fregatten, dödande och
sårande en hel mängd af besättningen. Strax därpå syntes
kapareskonerten akter om fregatten och gaf den ännu ett lag
långskepps. Så väl kaptenen som Here af befälet stupade vid
denna ödeläggande salva, och då den redlösa fregatten ej
kunde gifva sin fiende ett enda skott till svar, utan ännu en
gång erhöll ett lag från skonertens kanoner, så skyndade sig
en matros och strök dess flagga. En del af besättningen, som
sändts i land för att tillfångataga Mathias Viking, gaf sig godvilligt
åt honom och några fiskare, då de sågo sitt fartyg
stryka flagg. De fördes helt vänligt af lotsen ned till stranden,
och Mathias Viking medföljde en af de båtar, som hade fört
Gathes löjtnant Sven Nilsson med en del beväpnade kapare i
land, ombord på “Hebe“.
Vid fallrepstråppan stod lotsens hustru och vid hennes
sida den unge kaparekaptenen.
— Välkommen, min tappre vän! — ropade Lars Gathe
jublande åt den modige mannen. — Du har gjort både mig
och fäderneslandet en ovärderlig tjänst, och din modiga hustru
har också gjort sig förtjänt af stor tacksamhet. Låtom oss
nu, efter min plägsed, tömma en bägare för denna bragd,
innan vi begifva oss i land och taga med oss de danska fångarna
till Göteborg.
— Se här! — sade lotsens hustru, visande en silfver-
bägare lik den Mathias Viking fått af Lars. — Ser du, hvad
jag har fått af kapten, och fullt med pengar i den till.
— Jo, jo! den ene är så god som den andre, och därför
är det där, som det bör vara, — sade Lars muntert. — Men

— 144 —
skål nu, min käre Viking, för dig och din hustru! Nu följen
1 båda med mig till Göteborg, så att jag får föreställa er för
öfverkommendanten, hvilkén ytterligare må belöna er.
— Tack kapten! Hjärteliga tack! Men min lille gosse
längtar efter mig i hemmet, och honom kan jag inte fara ifrån
för all världens rikedomar — det förstår I nog. Mathias
kan nog följa med er och lotsa, men för Guds barmhärtighets
skull, akta honom för dansken. Får han tag i min man, så
gör han ända på honom. I måste ansvara mig för honom.
Lofvar I mig det?
— Naturligtvis, mor lilla! Aldrig ett hår skall krökas
på hans hufvud; det svär jag på vid St. Georg, och det kan
I lita på, — sade kaparen.
En stund härefter for Lars Gathe i land med lotsens
hustru. En förfärlig verkan hade “Hebes“ skott åstadkommit ombord
på fregatten. Af dess besättning, som utgjort närmare
tvåhundra man, återstodo ej mer än omkring nittio, och af
dessa voro närmare femtio sårade. De fleste af dessa, som
ej kunde föras med, inhystes hos fiskare och lotsar med löfte
om god vård därstädes, men äfven med tillsägelse från Lars
Gathe, att om de på minsta vis förolämpade befolkningen, så
kunde de vara förvissade om att bli hängda.
Kaparen lämnade nu sin förste löjtnant kvar på fregatten
med en del af besättningen från “Hebe“ för att taga vård om
det danska fartyget samt göra allt i ordning för att taga den
af gründet. Kvällen bredde nu sitt dok öfver öar och häf; stonnen
aftog, och klar som en stor sköld af silfver lyste snart månen
öfver fjärdar och sund. Rundtorn på öarna Donsö och Styrsö
hade ryktet om Lars Gathes seger spridt sig, och den ena
båtlasten med människor efter den andra anlände snart för
att beskåda det tagna krigsskeppet samt höra talas om Mathias
Vikings bedrift. På den nu redan till Vikingsudden döpta,
uppskjutande klippan flammade snart ett par tjärtunnor.
Då Lars Gathe lät utdela rom och öl samt skeppsskorpor
och smör från fregattens förråd, stod snart ett gästabud på
klippan kring Vikingsstenen, sådant som säkert aldrig tillförne.
Äfven på “Hebe“ öppnades denna kväll kärlens sprund,
och sedan Lars Gathe varit i land och fått löfte att dagen
därpå erhålla omkring hundra fiskare till hjälp att taga fregatten

— 145 —
af grund, inbjöd han sina officerare och Mathias Viking till
kajutan samt tömde där mången bägare tillsammans med dem.
— Nå, Mathias Viking! Har du varit så illa ute förr,
som på det här dygnet? — frågade Lars Gathe sin gäst, i det
han drack honom till och därefter på nytt fyllde i hans bägare.
Mathias Viking dröjde en stund med svaret och sade
slutligen; — Ahja, det har väl varit möjligt det, här ibland öarna
tilldrar sig allt besynnerliga saker; men det ä’ inte lönt att
tala om såmt. Dä’ ska’ just inte vara bra dä’.
— Vid St. Georg! — ropade Lars. — Det är ej farligt
att tala om hvad som helst här ombord, det svär jag på.
Berätta oss nu en historia, ty det är vår vana här. En visa
ibland och en pepprad historia därpå — se det är muntert.
— Nå ja, inte är jag bang å mig just, fast jag vet många,
som inte vilja tala om sådant, — sade lotsen efter en stunds
uppmuntran af värden och hans gäster.
— Det är, — började han, — mer än tjugu är sedan,
en natt, då det blåste en herrans storm från sydväst. Han
hade förut blåst nordlig med snöyra, men öfvergick på natten,
som sagdt är, på sydväst och ökade både i snö och vind ; det
var ett förskräckligt väder.
Jag hade just blifvit lots då. Under hela min ungdom
hade detta utgjort min sträfvan, hvarför jag äfven snart sagdt
dag och natt legat ute och pejlat samt lodat i alla hål och
sund i denna skärgård, äfvensom rundt hvartenda skär och
undervattensgrund här omkring. Allt nog: denna natt röt
orkanen vildt och det yrande skummet flög öfver bergen,
piskande väggarna i den lilla ryggåsastuga, där mi’ gamla
mor och ja bodde. Plötsligen kastades dörren upp af en
häftig stormil, stugan upplystes af ett blixtlikt sken och ett
dånande nödskott hördes.
Jag kastade fort på mig mina kläder och skyndade ut.
Snart var jag i min båt och styrde, för bottenrefvadt segel,
söderut. Några skott läto mig förstå, dels att fartyget närmade
sig, och dels att det styrde in åt Valöknapp samt hade
undgått så väl grunden vid Tistlarne som de vid Kalfholmen
och Varö. Då jag kom in i Kungssundet, såg jag äfven en stor
örlogsbrigg som ankrade på Varö redd och svajade upp för
sina ankaren. Jag lade nu till vid Kungsö och tog ned den
lilla segellapp, jag haft uppe, för att ro ut till briggen och
Konungens kapare.

— 146 -
anmäla mig som lots, då jag i stället full af undran blef vittne-
till ett uppträde, som jag nu vill försöka att beskrifva
för eder. På briggen syntes en mängd ljus och facklor, och snart
rodde en starkt bemannad större båt i land samt lade till i
lä om ön ej långt från den plats, där jag befann mig. Ur
slupen landstego två män, förande emellan sig en kvinna, samt
åtföljda af fem beväpnade män, hvilka buro livar sin fackla.
Fyra af de senare fattade, vid en vink af den ene utaf de
först landstigna männen, hvilka syntes vara de andres förman,
tag i kvinnan och buro henne uppåt den branta ön.
Först gick en fackelbärare, sedan den ene herrn och därefter
de fyra karlarna med sin börda; tåget afslutades af den andre
befälhafvaren. Undrande följde jag tyst efter det dystra tåget. Då det
uppkommit på högsta höjden af ön, på den lilla plan som
ligger tätt vid det stora stenröset, däri vikingakungen skall
vara begrafven, stannade det, och kvinnan ställdes på marken;
facklorna nedsattes i en ring, och fyra af tjänarna erhöllo
befallning att gå tillbaka till båten. Den längste af de båda
herremännen tilltalade kvinnan på ett språk, som jag dock
ej förstod. Jag var helt nära och låg bakom en sten samt
betraktade med undran, hvad som föregick. Damen kunde
vara tjugufyra år. Hon var den vackraste kvinna jag sett
och klädd i en mycket dyrbar dräkt; kring det tjocka, ljusa
håret slingrade sig ett band af stora, glänsande pärlor och
sådana prydde äfven hennes hals och armar.
Den längste af främlingarna var en vacker man; han såg
ut som en konung; ädla stenar blixtrade från hans fingrar,
och från fästet af hans svärd gnistrade det som en sol. Det
syntes, att han var van att befalla, och den vördnad männen
visade honom, tycktes nära nog häntyda på en furstes makt.
Ilan talade, och hvarje mening föreföll afvägd; hvarje
ord syntes vara ett bevis eller en dom öfver den framför
honom stående kvinnan.
Denna hade stolt afbrutit den talande några gånger och
liksom försvarat sig mot någon anklagelse; plötsligen började
hon att darra, hennes hållning blef osäker, en kritaktig blekhet
öfverfor hennes drag, och med ett skri kastade hon sig
till den talande främlingens fotter.
Denne vek undan den knäfallande, såsom man skyr en
orm, och vid en vink af sin herre närmade sig den närstående

tjänaren samt återförde kvinnan till midten af den utaf facklorna
upplysta kretsen.
Främlingen talade, hans röst blef högre och skarpare.
Han hade kastat af sig den befjädrade hatten; ådrorna på
hans höga panna svällde af vrede; hans ögon blixtrade, och
han slutade sitt tal med några ord och en rörelse med handen,
liksom han ropat till den arma knäböjande ett orubbligt: “Du
måste dö!“
Tjänaren närmade sig den vackra kvinnan, band hennes
händer på ryggen, och fattande med vänstra handen i hennes
guldgula lockar, drog han ur slidan ett kort, bredt svärd,
färdig att som det tycktes, vid minsta vink af sin herre, låta
detta vapen beröfva den knäböjande lifvet.
Främlingens följeslagare vände sig nu till den förre och
tycktes anropa honom om nåd för det arma offret, men sänkte
snart dystert sitt anlete och vände sig bort, liksom öfver-
tygad om domens rättvisa, sedan den förre yttrat några ord.
En rörelse af främlingens högra hand — ett svärd blixtrade
— ett fasans skri — och mannen med det dragna svärdet
höll ett afhugget kvinnohufvud i sin hand.
Jag hade rest mig upp och ämnade, utan att tänka på
det jag var obeväpnad, störta fram för att rädda den olyckliga;
men en besynnerlig förlamning återhöll mig. Hela detta
skådespel föreföll mig som en ohygglig dröm, och det var för
mig omöjligt att röra mig från platsen. Kallsvetten rann utför
mina tinningar, jag skylde mitt ansikte med händerna, och då
jag några minuter därefter blickade omkring mig, var den
hemska synen försvunnen. Ett par af facklorna voro dock
kvar, de andra hade borttagits eller slocknat.
Jag närmade mig platsen, men rusade snart därifrån, ty
en röd pöl af blod, hvari syntes tvänne glänsande pärlor,
hvilka prydt det olyckliga offrets hår, visade mig, att jag ej
drömt — att den rysliga händelsen var sanning. Jag kunde
ytterligare öfvertyga mig därom, då jag kom ned till stranden,
ty i den gryende dagningen såg jag, huru främlingarna med
sin börda insvept i en kappa gingo ombord på den till ankars
liggande briggen.
Som en drucken tumlade jag in i mitt hem och vet ej
ännu, huru jag kom dit. Då jag åter kom till mig själf, stod
min mor vid min bädd och fuktade mina brännande tinningar

— 148 —
med vatten, samt hade lagt en åskvigge under min hufvud-
gärd*), ty jag hade yrat och haft onda drömmar.
Stormen hade lagt sig och vinden gått öfver till östlig;
en annan lots hade följt briggen till sjös. Det var ett engelskt
eller skotskt fartyg, som han trodde en örlogsman. Han hade
fått hederliga lotspengar och uppgaf fartygets namn vara,
“The Vengeance“. Strax efter det han lämnat briggen, hade
därpå firats en begrafning, ty alla flaggor och vimplar hade
hissats på half stång, och under kanonsalut hade någonting
liknande en människokropp, insydd i en säck, kastats i hafvet;
det sjönk genast och briggen aflägsnade sig, styrande västerut.
Härmed slutade Mathias Viking sin berättelse.
— Bravo, vid St. Georg, som engelsmännen säga! Bravo
lots! Det där var en rafflande bit — se här, skål! — ropade
kaptenen och fyllde i lotsens bägare.
— Nå, du hade väl drömt allt det där, kan jag tro? —
sade löjtnanten skålande med lotsen.
— Nej, nej, det var inte så väl — hvart ord är sanning
och så mycket mer som ...
— Så mycket mer som?... Tala ut lots Viking! Här
behöfver du ej skräda dina ord.
•— Sjung ut du, Mathias! — ropade Gathe med bägaren
i hand. — Nå ja! Så hören då: Jag var dagen därpå uppe på
Kungsö och hittade där två stora pärlor eller knappar samt
några af de nedbrända facklorna. Jag kastade fackelbitarna
i sjön, men pärlorna har jag ännu kvar.
— Nå, än de öfriga märkena af fotsteg, blod och dylikt?
— Där växer ett frodigt gräs, och barnen tumla sorglöst
om med hvarandra på denna plats, icke anande den rysliga
händelse, som därstädes ägt rum.
— Låt mig köpa de där båda pärlorna, — sade Gathe,
då lotsen slutat sin berättelse; — det skulle vara roligt att
hafva dem som ett minne af denna dag.
— Köpa dem får I icke, men vill I ha dem, så tag dem
gärna för mig. Jag skall sända efter dem med en pojke, som
jag såg ombord nyss.
*) Askvigg = stenyxa eller flintmäjsel sedan stenåldern. Dessa sten-
verktyg sedan hednatiden begagnas ännu af de gamle på västkusten såsom
talismaner mot sjukdomar. Förf. anm,.

— 149 —
Lotsen sände nu en fiskaregosse, som af nyfikenhet gått
ombord på “Hebe“, hem till sin hustru med begäran att få
de båda “knapparna“, och snart hade Gathe tvänne stora,
ostindiska pärlor af sällsynt skönhet för sina ögon.
På inga villkor tog dock Mathias Viking emot någon betalning
för de båda pärlorna.
Från öarna Donsö, Styrsö, Vrångö och äfven från fasta
landet, voro dagarna härefter flera hundra man sysselsatte
med att under Lars Gathes ledning taga fregatten af grund,
och på tredje dagen flöt den äfven för sitt ankare, bredvid
“Hebe“, nödtorftigt upplagad och i stånd att själf segla upp
till Göteborg. På eftermiddagen syntes “Hebe“, åtföljd af
sin fångst, på hvilken dannebrogen vajade under den blågula
flaggan, stolt segla förbi Nya Elfsborg och snart därefter förtöja
vid kronovarfvet, där Lars Gathes nya brigg nu låg nära
färdig att löpa af stapeln. 22 .
Haf i purpur, sol i flammor,
Västra himlen uti glöd;
Så var sommarkvällen sjunken,
Hvarje bergstopp lyste röd.
Tyst det hviskas uti lunden,
Syrsan spelar, trasten slår,
Och den lilla bäcken muntert
Dansande till hafvet går.
Stilla ligger hela viken,
Kamnö speglar sig däri;
Och vid stranden fisken leker,
Slår i vattnet glad och fri.

— 150
Hela Kungsbackafjorden låg som en klar kristallskifva,
och dess yta öfvergick så småningom från rödt till violett och
azurblått, allt efter som solen sjönk och milda skuggor lägrade
sig däröfver. De öfver dessa sväfvande tärnorna och fiskmåsarna
skiftade i guld och purpur, och på den höga kullen
lyste Onsala kyrka, täflande i glans med dessa luftens bevingade
invånare.
Lars Gathe var åter på besök i sitt fädernehem, och
Ingela hade mottagit honom och några af hans “gastar“ med
den gästfrihet och värdighet, som hon ansåg höfvas af hustrun
till en man, som nu genom sin förmögenhet och sina bekantskaper
åtnjöt ett visst anseende. Fru Ingela bodde nämligen
under den vackraste delen af sommaren ute på Gatan och
skötte då med kraftig hand därvarande verkstäder och magasin.
Visst var det i början något ovanligt för de råa arbetarna
att lätta sig efter en kvinnas befallningar, men då fru Ingela
tvärt afskedade ett par af dessa, för att de voro lata, och en
