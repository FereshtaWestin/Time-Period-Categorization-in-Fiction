drottningens vagn stannade. En mängd eleganta hof-
kavaljerer, deribland äldste sonen i huset grefve Magnus
Gabriel och den andre i ordningen grefve Jacob
Casimir och den tredje, grefve Pontus, skyndade att
omringa drottningen vid urstigandet. Och då hon vid
den äldre grefvens arm var kommen uppför den höga
trappan, som då ledde till slottets vapenprydda port,
fann hon stående der grefvinnan Ebba sjelf, omgifven
af alla sina döttrar, både vuxna och halfvuxna, både
gifta och ogifta, jemte den höga sonhustrun prinsessan
Maria Euphrosyne af Pfaltz-Zweibriicken, hvilka, allesammans,
under djupa nigningar välkomnade majestätet.
Hvad värden sjelf, grefve Jacob, angick, så var
han på den tiden redan mycket skröplig och hade ej
synnerligen lång tid qvar att lefva. Han var mycket
giktbruten och nära blind och förmådde således icke
att personligen bringa den allom så välkomna gästen
sin underdåniga hyllning, så, som han det skulle hafva
önskat och skyldigheten fordrat. Han satt fängslad vid
sin länstol och de af verk svullna, stela fotterna hade

länge nekat honom sin tjenst. Men hans hufvud var
redigt och tungan lika snabb som förr, hvarför den
gamle herrn förmådde både tänka ut hur allt skulle
vara och derom utdela befallningar.
Drottningen som genast bad att få blifva införd i
det rum, der gamle grefven sig befann, språkade med
honom hjertligt och gladt, ty hon hade nu slagit bort
alla ledsamma tankar, eller åtminstone lyckats klara
sin panna från alla moln. Gamle grefve Jacob hade
ju från hennes barndom varit henne en faderlig vän,
varit en bland den faderlösa unga furstinnans många
fosterfäder, och det var derföre alltid så gladt och kärt,
när de träffades, helst Christina hade ett beundrans-
värdt sätt att kunna muntra och hvad man kallar uppigga
den stackars sjuklingen, som derföre aldrig kände
sig bättre än i hennes höga närvaro.
Fröken Sparre var mycket tyst och fåordig, till
och med vida mer än vanligt. Hennes kinder blossade
och hon såg förvirrad ut. Frågade man henne hvad
som fattades, så följde det lakoniska svaret: »Jag har
ondt i hufvudet». Härmed var man nog artig att lata
sig nöja, ehuru en hvar tänkte sina egna tankar om
den der hufvud värken. Allas tankar sammanstämde
dock i den förmodan, att den unga hoffröken var ledsen,
ehuru de voro delade, angående orsaken dertill.
Det vissa är, att den sköna Ebbas uppgift om huf-
vudvärken var blott en i hast tillgripen förevändning.
Hon tyckte sig aldrig hafva mått bättre än just nu och
henne fattades icke det ringaste; tvärtom tyckte hon
sig hafva öfvernog. Från att under åkningen vid drottningens
sida plågas af ledsnad och af denna känsla af
otrefnad, som så ofta öfverkom henne, kände hon sig
nu så outsägligt glad och lycklig. Grefve Jacob Casi-

mir hade hjelpt henne stiga ur vagnen och dervid kramat
hennes hand så eftertryckligt, att der satt, under
flera minuter, röda märken qvar i det hvita hullet.
Att många märken äfven sutto qvar i hjertat,
är hvad man med visshet kan försäkra. Ebba hade
på sednare tiden varit underlig till mods. Mellan bilderna
af hennes käraste, hennes föräldrar, syskon och
barndomsvänner, till hvilka hon så innerligt längtade
tillbaka, hade en annan bild börjat tränga sig, en bild,
hvilken liksom med osynliga fjettrar höll henne qvar
vid Stockholm och hofvet.
Denna bild,' i början något duukel och otydlig,
började nu att småningom blifva klar och tydlig. Den
närmade sig, den vidgade sig, sa att den nästan skymde
för alla de öfriga bilderna. Den sög sig fast i hennes
ögon, den at sig in i hennes hjerta, den växte samman
med hela hennes både yttre och inre förnimmelser, den
lemnade henne aldrig, hur än hon sökte förjaga den.
I drömmen såg hon den, under allehanda skepnader,
än blomsterprydd, än svept i sorgflor, än jublande, än
djupt bedröfvad. Alltid och allestädes var den inom,
hos och omkring henne.
Bilden var grefve Jacob Casimir de la Gardies.
Men ännu hade ingen lefvande varelse, icke ens
grefven sjelf, den ringaste aning derom ; aldraminst drottningen,
som lefde i den för henne så glada öfverty-
gelsen, att Ebba Sparre aldrig skulle kunna få hvarken
ögon eller känsla för det manliga könet och således
aldrig öfvergifva sin höga vän och beskyddarinna, ehvart
denna kunde föras på sin med tiden kanske mycket
slingrande lefnadsstig. Christina hoppades, i det längsta,
att Ebba var ett undantag bland alla fruntimmer,
ett ovanligt och makalöst exemplar, som af naturen

utrustad med den mest strålande skönhet, dock skulle
behålla den för egen räkning, för att dermed endast
på afstånd förtjusa och blända, reta och förvirra, utan
att någonsin med sin intagande person lyekliggöra
en man. Men, återvändom till Jacobsdal.
De förlustelser i fria luften, såsom fyrverkerier,
lusteldar, jemte mycket annat, hvarmed den gamle
riksmarsken eljest hade ämnat illustrera majestätets
närvaro i hans slott, uteblefvo, naturligtvis, till följd
af den missgynnande väderleken. Deremot anställdes,
inne i rummen, allehanda lekar och spel, dans och
utklädningar, jemte alla de sällskapsnöjen och upptåg,
hvarpå grefve Magnus Gabriels uppfinningsrika fantasi
ännu var lika outtömlig.
Och så ilade, med blixtens snabbhet, de trenn'e
dygnen, från den 14 på förmiddagen, då drottningen
anlände till Jacobsdal. till den 17 på förmiddagen, då
hon derifrån skulle begifva sig, för att göra sitt högtidliga
intåg i hufvudstaden.
Härtill voro en mängd ganska kostsamma förberedelser
träffade. Man tyckte att man aldrig kunde få
det nog lysande; ett för efterverlden oförklarligt faktum,
enär man vet huru missnöjd nästan hela nationen
var med Christinas beteende under de sista tvänne
åren, samt att det fanns intet enda rikets stånd, som
icke tyckte sig hafva sina särskilda skäl till knot eller
klagan. Om den prakt, som utvecklades, det smicker,
som slösades, är att söka hos tidsandan, hvilken trodde
att det ej på annat sätt ginge an, då en regent skulle
krönas, eller hos nationalstoltheten, som dermed ville
skryta inför främlingar, eller om det skedde för att
söka behaga den alltmer och mer praktlystna drott-

ningen är svårt att säga, Troligast är dock, att alla
dessa orsaker samverkade.
Emellertid vilja vi nu hålla oss uteslutande till
verkningarne och lemna orsakerna åsido.
På strömmen, nedanför slottet, lågo ej mindre än
fyratio örlogsskepp och flaggade. Tre särskilda äreportar
voro uppförda, hvaraf borgerskapet hade bekostat
två och rådet den tredje. Denna sista lärer hafva varit
den största och dyrbaraste. Häfden beskrifver den
såsom visserligen byggd af trä, i likhet med de tvänne
andra, men derjemte öfverdragen med lärft och målad,
så att den såg ut som om den varit af sten. Alla i
tyska kriget vunna fanor och segertecken voro placerade
öfverst på densamma och på sidorna, längs efter,
voro afbildade alla de segrar, som svenskarna under
drottning Christinas regering hade vunnit: ett i sanning
temligen löjligt smicker, dä nationen hade att för
dessa segrar tacka sina utmärkta generaler, icke den
unga drottningen.
Omkring bågen lästes en latinsk vers, hvilken i
öfversättning lydde sålunda:
”Se, furstinna, för litet det är att blott en port dig öppnas,
Då så många förut öppnades på ditt befäl.
Dock, låt det vara en bild af ditt allt genomträngande snille,
Och att svenskarnes bröst öppna sig alla för dig.”*)
Pa en annan sida lästes: att rikets rådsherrar upprest
bågen, såsom ett tecken af deras beredvilliga lydnad,
tacksamma sinne och djupa vördnad för sin drottnings
själsstorhet, fromhet, förstånd, mildhet och lyckliga
regeringsgåfvor.
*) Berättelser ur Svenska historien af Fryxell. Nionde Delen,
Första Afdelningen, pag. 95.

Hela triumfbågen säges hafva kostat 16,000 riksdaler.
*)
Besynnerligt nog och till stor glädje för alla blef
denna 17 Oktober den första vackra dag på många,
många veckor, ja, den herrligaste man någonsin kunde
önska sig. Himlen var så högblå och ren, som om
våren: der fanns ej ett enda moln, så långt ögat
kunde blicka. Luften var behaglig, nästan sommar-
ljum, och ej en enda vindflägt hördes prassla bland de
affallna, torkade löfven, eller ens leka med dem, som
ännu qvarsutto på träden, frostbitna och skiftande i de
grannaste färger.
Det drog långt om, innan alla blefvo färdiga, så
att tåget ifrån Jacobsdal icke började förrän klockan
var öfver två på middagen. Det var så långt, påstå
häfdatecknarne, att då de främsta hunnit till Stockholms
slott, hade de sista ej ännu lemnat Jacobsdal.
Då det ändtligen slutat slog klockan half sex i hufvud-
stadens kyrkotorn.
Öfverceremonimästaren baron Schering Rosenhane
hade haft särdeles mycket att göra, under den sednaste
tiden. Men också hade han den glädjen, att hans
möda, hans eftertänka, uppfinningsförmåga, ansträngningar
och försakande af hvila och sömn kröntes med
den mest lysande framgång, samt att drottningen sjelf
betygade honom sin utmärkta tillfredsställelse, såväl
med hans bemödanden, som hans skicklighet.
Från flottan, såväl som från det då starkt befästade
slottet aflossades kanonskott, ett tusen åtta hundra till
antalet 5 och skjutningen började just i det ögonblick,
då H. M. satte foten öfver tröskeln till det yttersta af
sina rum.
*) Se å föregående sida citerade arbete, Del och pag.

Här mottogs hon af sin höga moder, H. M. enke-
drottning Maria Eleonora, i spetsen för hela dess hof.
Enkedrottningen var, oaktad t sina femtiotvå år
och sina milliontals utgjutna tårar, ännu ganska vacker.
Svartklädd, såsom alltid, bar hon den dagen en med
juveler prydd silkessammetsklädning med långt släp,
och ett diadem af strålande diamanter thronade på hennes
ännu mörklockiga hjessa.
Under tårar af den djupaste rörelse — tårar
skulle det ju alltid vara —- slöt Maria Eleonora den
snart tjugofyraariga, blomstrande dottren i sina armar.
Christina var i dag verkligen vacker, klädd, som hon
var, i en rikt prydd hvit atlasklädning och på hufvu-
det en trefingersbred krans af de klaraste diamanter,
med en ovanligt stor solitär glimmande midt i pannan.
Hennes mjellhvita hals och armar voro blottade, så
långt anständigheten kunde tillåta — ja, kanske till
och med något mera; och om lifvet slingrade sig ett
bredt skärp af högröd purpursammet, med framtill hängande
ändar och vid dem guldfransar af en half alns
bredd, gjorda i Gent och så tjocka och tunga, att de
för sig utgjorde ett litet kapital. Drottningen hade åkt
ensam i den så kallade sj uglas vagnen; men så fort hon
lemnade densamma var hennes gunstling, kammarfröken
Ebba Sparre tillreds att uppbära släpet, hvilket
hon ännu stod och höll, medan drottningen omfamnade
sin fru moder.
— Gud välsigna dig... älskade, älskade dotter!
stammade Gustaf Adolfs enka, under snyftningar,
som nästan ville qväfva henne. — Du kommer nu till
slottet för att om trenne dagar härefter af presterlig
hand och inför Guds altare mottaga din glorvördige herr
faders konungakrona. Låt se, att du bär den så, att

han i sin himmel kan glädja sig deråt, och kom vid
alla dina handlingar, ihåg, att du är den store Gustaf
Adolfs dotter, samt ättling af...
— Se så, se så, min vördade fru moder — afbröt
henne Christina med en min midt emellan löje och
förtrytelse. Hon kunde i allmänhet aldrig fördraga
moraler af modren, för hvars vishet hon bar föga
aktning; än mindre roade det henne, att i hofvets närvaro
rblifva upplexad som en skolflicka^, såsom hennes
ord till Ebba Sparre sedermera föllo.
— Se så, min vördade fru moder — hade hon
sagt och hon fortfor: — Värdes nu icke falla i gråt
öfver mig och min framtid. Jag har ju redan i fem
år suttit på Wasarnes thron och fört spiran öfver svenska
folkel och jag hoppas Herren skall vara med mig,
hädanefter såsom hittills.
Vid dessa ord vände hon sig till den henne åtföljande
sviten och yttrade på svenska, tv med sin mor
hade hon talat tyska:
— Låtom oss gå!
Enkedrottningen drog sig, med en ljudelig suck,
flera steg tillbaka. Det låg i Christinas blick, ton
och hållning, något som djupt sårade modren i dess
innersta själ. Likaledes fann den nyss så glada Christina
sig nu särdeles beklämd efter mötet med modren
och hon yttrade derom, sedan hon blifvit ensam med
Ebba: — Det är då i ödets bok skrifvet, att min pjun-
kiga mor ovilkorligen måste störa min glädje, jag må
nu vända mig hur jag vill. Under intåget kände jag
mig så glad och lätt till sinnes. Asynen af den hög-
blå, molnfria, solbestrålade himlen ingaf mig mod och
hopp. Jag ansåg denna dagens ovanligt vackra väder-

lek såsom ett godt omen och jag slog bort alla sorgliga
tankar. Nu åter är det på samma punkt, som
förr. Min mors tårar och opåkallade förmaningar hafva
åter vältat vemodets qvarnsten på mitt bröst och jag
känner mig olycklig... mycket, mycket olycklig.
Fröken Sparre uppbjöd allt för att trösta drottningen
och bevisa henne, att den olycka, hvarom hon
talade, var allenast en chimér; men det ville ej riktigt
lyckas. Christina var, naturligtvis för stolt att låta
någon mer än den utkorade favoriten blicka ner i hennes
inre; hon antog derför en min af majestät, med ett
låtsadt lugn, som hon var långt ifrån att inom sig känna.
Hon lyckades visserligen att arbeta sig till en skenbar,
belåtenhet, men verkligt glad var hon icke.
Om aftonen var på slottet ett stort gästabud, med
fackeldans, vapendans och Gud vet ej allt hvad för
högtidligt; samt sednare på natten ett fyrverkeri »så
rikt», säger historien, »att krutröken stod som en tjock
dimma öfver hela staden».
På landsvägen från Jacobsdal till staden hade en
ofantlig menniskomassa böljat. Den hade äfven till
drottningens stora belåtenhet, hurrat, som sig borde,
då den unga regentinnan for fram i sin vagn, dragen
af åtta bländhvita hästar med seldon och remtyg i
purpur och guld. Den ytterst gynnande väderleken
hade gjort äfven folkmassan munter och dep låg utbredt
öfver det hela ett skimmer af fröjd, som lifvade allas
hjertan. Äfven under det återstående af dagen, samt om
natten, då fyrverkeriet afbrändes, trängdes menniskorna
som myror på alla de platser, der man kunde se utåt
strömmen, samt på alla de ditåt mynnande gatorna. Polisen
höll dock god uppsigt och den myckna vakten gjorde

sin skyldighet, så att inga oordningar spordes, något
på den tiden sällspordt, då det var så mycken spänning
i sinnena och så mycket split de olika klasserna
emellan. Den 17 Oktober hade infallit på en Thorsdag och
Söndagen den 20 sknlle kröningen försiggå. Drottningen
använde både Fredagen och Lördagen till mottagande
af uppvaktningar, nämligen deputationer från
först alla Sverige underlydande provinser och landskaper,
sedan från mest alla de större städerna inom riket.
Hvarje deputation hade att till drottningen framföra,
förutom en underdånig lj-ckönskan, å egna och komit-
tenters vägnar, rika dyrbara presenter, allt efter hvarje
samhälles råd och lägenhet.
Söndagen den 20 Oktober förrättades ändtligen,
med otrolig pomp, den så länge påtänkta och förberedda
högtidliga krönings-ceremonien. Tåget, öfver all
beskrifning lysande och talrikt, färdades genom hufvud-
stadens förnämsta gator, till stor fägnad för den skåde-
lystna mängden, hvilken då, liksom i våra dagar, trängdes
och böljade rundtomkring och lemnade ingen ringaste
plats ledig, derifrån man möjligen skulle kunna
uppfånga åtminstone en skymt af processionen. Fönster,
gluggar, plank, träd, tak, skyltar, balkonger,
fluster, pelare, takrännor, fartygsmaster, skorstenar —
allt var fullsatt med nyfikna menniskor, som vågade
lifvet för att se på »grannlåten», som det hette; allt
lefde, rörde sig, nickade och talade, ehvart man vände
sina blickar. Knappast förmådde den ovanligt storartade
regementsmusiken öfverrösta de tusen sinom
tusen sorlande menniskostämmorna. Dessutom ringde
det i alla stadens klockor och kanoner dundrade, såväl
från fästningen, som från Skeppsholmens batteri.

Der var lif och rörelse, så att det stod herrliga tili,
ehuru himlen var mulen och väderleken icke på långt
när så gynnande, som den 17, då drottningen höll sitt
intåg. I densamma sjuglasvagnen, som hon då begagnat
och som ännu linnes qvar, samt nu sednast begagnades
vid Carl XV:s och hans drottnings kröning, åkte Christina
till kyrkan. Aldrig hade hon sett så väl ut, som
just då, tyckte mängden. Ung var hon ju ännu —-
icke fullt tjugofyra år gammal, samt af ett ovanligt
iriskt och blomstrande utseende. — Dessutom skulle
hon väl hafva varit nästan öfverdrifvet ful, om hon ej
af en sådan drägt, som den hon nu bar, skulle blifvit
till sin fördel framställd. Hennes klädning var af tjockaste
guldtyg och konstigt broderad med guld, silfver,
samt sammet i rödt, blått och svart. På broderiet
sutto, öfverallt, större och smärre äkta perlor, hvar-
jemte på de större fasonerna af mönstret en och annan
ädelsten blänkte. Hals, bröst och armar voro bokstaf-
ligen öfvertäckta af juveler och på hvardera skuldran
satt en kolossal diamantagraff, ämnad att fasthålla den
kungliga purpurmanteln.
Omkring drottningens vagn redo de förnämsta generalerna
från tyska kriget, såsom Königsmark, Tor-
stenson, Horn, Wittenberg, Douglas, Tott m. fl. och
af fyra bland dessa uppbars i kyrkan, under krönings-
ceremonien, den kungliga thronhimmelen.
Näst, i processionen, före drottningens Aragn och
med endast några fyllnadsnummer emellan af drabanter
och pager, vandrade Carl Gustaf i lysande furstlig
ornat. Han var nyligen af både drottning och ständer
utnämnd till thronföljare, efter Christina, som högtidligen
och, som hon sjelf påstod, oåterkallelig en förkla-

rade sig beständigt vilja Jefva ogift. För sig och sina
efterkommande hade pfaltzgrefven fått arfsrätt på svenska
thronen och han bar nu titel af Hans Kongl. Höghet
Svea Rikes Kronprins. Prydd med den strålande
furstekronan och iklädd den himmelsblå, med guldkronor
öfversållade, hermelinbrämade sammetsmanteln,
hvars släp behörigen uppbars af dertill värdiga personer,
såg han dock egentligen ingenting ut, der han
rrullade fram med sin stora mage-, som drottningen
sedan skämtande uttryckte sig. Dessutom var hans
blick mulen, såsom hela hans sinnesförfattning. Titeln
af kronprins gjorde honom på intet sätt lycklig, utan
var blott en bekräftelse på hans gyllene slafboja, den
Christina, nyckfull och misstänksam, som hon var, ständigt
förstod att rycka på och ömsom släppa efter,
ömsom hårdare tilldraga.
Biskop Johannes Matthiae hade nu den glädjen att
få hålla kröningspredikan för sin fordna höga elev,
hvaremot erkebiskop Lenaeus förrättade sjelfva krönings-
akten, dervid en oräknelig mängd af andra biskopar
äfven fungerade, allesammans i sin brokiga ornat, som
föga erinrar om det andliga ståndet. Kronprinsen hade
sin plats till höger om thronen och var, af alla närvarande,
den förste, som frambar sin underdåniga lyckönskan.
Ett par timmar efter ceremoniens slut börjades
det egentliga bullret på stadens gator, tv hittills hade
man nöjt sig med att endast armbåga och knuffas litet
smått. Drottningen åkte nu öfverallt omkring, men
den gången i en öppen triumfvagn, ett slags char,
helt och hållet förgylld. Hon bar kronan på hufvudet
och spiran i handen och de fyra häslar, som drogo

henne, voro alldeles hvita. Till det barbariska bruket
hörde ock, att hvarje häst hade — icke en — utan
fyra skor af massift silfver, hvilka sutto så löst att de
nödvändigt måste tappas, en i sender, bland folket.
Man kan tänka hvilken trängsel, livad slagsmål, trampande
och väsnande härvid skulle uppstå, då hvarje
handfast karl, så väl som hvarje öfverdådig pojke gerna
ville tillegna sig en sådan sko, endera såsom minne af
krönings h ög t i d 1 i g het e r n a, eller ock — och troligen mest
—- för att sälja den. Vi bortvända våra tankar från
de blodiga uppträdena öfverallt der drottningen helt
sakta färdades fram, äfvensom från en mängd andra
dylika på torget, eller planen nedanför slottet, densamma,
som nu utgör Mynttorget och början af Norrbro.
Här var, enligt historien, medan drottningen der-
uppe gaf ett ståtligt gästabud för flera hundrade personer.
en så kallad kröningsoxe gifven till pris åt massan,
hvarjemte vin flöt ur flera springbrunnar. Att
bland den glupska, snart rusiga pöbeln slagsmål skulle
uppkomma var en naturlig följd; det uppgifves att
många personer dervid blefvo dödade, hafvande sålunda
den hedern, att för drottningen spilla sitt blod
oeh sitt lif.
Sednare på aftonen afbrändes ett herrligt fyrverkeri,
som varade till öfver midnatt.
Och oaktadt alla de oordningar, slagsmål och ledsamma
uppträden, som på sjelfva kröningsdagen uppstått,
fortfor drottningen att äfven de tvänne derpå
följande dagarne låta vin flöda för den på torget församlade
folkhopen. Det var på tredje dagen eller tisdagen,
som alla ständer aflade sin hyllningsed åt drottningen.
Äfven detta skedde med mycken prakt och
ståt.

Oeh nu börjades en kedja af gästabud och alla
upptänkliga slags nöjen, sagolikt kostsamma, förblandande,
bullersamma och berusande. Alla kloka suckade
vid tanken på de oerhörda summor, som utkastades
för idel dårskaper och som bättre oeh klokare
hade bordt användas, såsom till lindrande af det arma
folkets nöd, jemte mycket annat.

IV.
Ledsamheter, i anledning af en solfjäder.
Fem dagar efter kröningen, eller den 25 Okfober,
gaf kronprinsen en fest till drottningens ära, så kostbar,
att den länge, länge lefde både i deltagarnes och
åskådarnes minne, så mycket mer, som den förutom
rikedomens glans egde alla nyhetens behag. Rikedom
var visserligen en gåfva, som ej blifvit slösad på de i
Sverige vistande pfaltzgrefvarne af Zweibrilcken; tvärtom
hade ju Johan Casimir ständigt fått lefva i för en
furste ganska inskränkta vilkor och Carl Gustaf hade,
såsom man redan vet, oftast lidit brist på det nödvändiga,
nämligen i fråga om att kunna uppträda efter sin
rang och såsom med kungahuset nära beslägtad. Nu
hade han dock erhållit af drottningen det ena slottet
efter det andra i förläning, hade blifvit rikligen betald
för sin tjenstgöring under det sista fälttåget, samt dessutom
just derunder, gynnad af flera lyckans vindkast,
samlat sig en icke så obetydlig förmögenhet. Han
måste således hafva råd att, såsom ordspråket lyder:
»visa sig på styfva linan». Och om han ock icke hade ^
egt några tillgångar dertill, så hade de dock måst anskaffas.
Han var ju rikets utkorade kronprins, således
den förnämsta i landet, näst drottningen sjelf, och han
r

visste således, att i denna tid af festraseri, i denna
yrsel af nöjen, fåfänga, slöseri och förderf måste han,
antingen han ville det eller icke, gå i spetsen för den
dåraktiga hvirfveln och liksom öppna dess breda och
branta strömfåra.
Det var nu dagen före H. K. H:ts tillämnade fest,
på förmiddagen kl. 11. Prinsen var inne i sina rum,
dock endast af en händelse... endast för att i sin byrå
hemta något, som ovilkorligen erfordrades, hvarefter
han ämnade att genast åter begifva sig ut, upp i hus-
gerådskammaren, ner i stallet o. s. v. — Ty han hade
så ofantligt mycket att ordna, ombesörja och efterse.
Han tyckte sig aldrig — icke ens dagen före den hetaste
slagtning, hafva haft hufvudet så fullt af bekymmer
och händerna så fulla af göromål.
Emellertid hade han nu funnit hvad han i sina
gömmor sökte och han vände sig redan om för att
skymda ut, då han i dörren till ett af sina rum stötte
på en af sina vakthafvande officerare, hvilken kom för
att anmäla ett fruntimmer, som önskade ett samtal
med H. K. H.
Carl Gustaf utstötte en svordom, sådan han i kriget
hade vant sig vid, hvarefter han tillsade den vakthafvande
att visa damen dit, der pepparn växer.
— Jag fruktar dock, att hon ej låter afvisa sig,
— svarade officern med en besynnerlig min.
— Huru? — ropade kronprinsen. — Det är väl
icke drottningen sjelf, heller?
— Bevars, E. K. H., jag skulle väl då hafva en
vördnadsfullare min och så ...
— Beelzebub må hafva tid att studera dina miner.
Lägg fotterna på axeln och laga dig ut till den der
dumma menniskan, som icke begriper, att en furste,

hvilken står i begrepp att gifva en stor fete, icke just
då är tillgänglig för nådesökande. Hon får komma
igen om ett par dagar.
— Då är det för sent, E. K. H., — svarade en
fruntimmersröst, vid hvars ljud Carl Gustaf spratt till
och skiftade färg; och i detsamma syntes en liten fin
fruntimmershand, beklädd med en genomskinlig vante
af svart silke och guldtråd, öppna dörren på glänt.
Kronprinsen och officern stirrade båda åt dörren,
den förre med synbar förlägenhet, den andra med
största förvåning; ty det var dock ytterligheten af djerf-
