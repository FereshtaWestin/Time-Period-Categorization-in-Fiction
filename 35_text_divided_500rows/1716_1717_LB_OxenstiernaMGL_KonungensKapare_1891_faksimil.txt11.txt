— 125 —
Dryckesvisa. Slå i vin!
Uti bägare och uti glas
Slå i vin!
Drufvan fördelar,
Drufvan den helar;
Lefve ett godt kalas!
Slå i vin!
Dricken ur!
För det sköna, det härliga haf
Dricken ur!
Skatterna rika,
Fröjder tillika
Allt detta du oss gaf.
Dricken ur!
Fyll i mer!
Drick och töm så ett glas för kapten.
Fyll i mer!
Må han förtjäna
Guldet det rena,
Silfver och ädelsten.
Fyll i mer!
Hällen i!
Töm en skål för vår drake så god
Hällen i!
Ej, som vi minnas,
Maken lär finnas,
Hej, den är en klenod.
Hällen i!

126 —
Än en skål!
För de raske kamrater ombord
Än en skål!
Hvartbän vi blicke,
Än fattas icke
Vikingar i vår nord.
Än en skål!
Högt burra!
Höj pokal’n för min älskade mö.
Högt burra!
Från bemmets stränder
Tanken bon sänder
Till mig på skummig sjö.
Högt hurra!
En kort tystnad följde på sången ; men på en gång brast
en bifallsstorm lös, och i ögonblicket därpå fattades sångaren
af kraftiga händer och bars rundt omkring däcket, under
skallande hurrarop.
Gathe hade sändt ned Tolle efter en liten låda, och då
Georg Mone, efter hissningar och till och med omfamningar
af de förtjusta sjögastarna, ändtligen kom upp på halfdäck
tog Lars Gathe ur lådan en dyrbar silfverbägare och sade:
— Ni har aldrig, Georg, velat taga emot några gåfvor,
knappt er hyra, men behåll denna som ett minne af mig eller
rättare oss och denna afton.
Ett ögonblick tycktes Georg tveka, men strax därpå mottog
han så väl bägaren, som gifvarens hand och tryckte den
senare tacksamt. Den unge kaparen rodnade starkt. Var
det af ånger öfver att hafva tvekat mottaga den välmenta
gåfvan, af harm eller stolthet öfver densamma; eller var det
känslan af att taga en gåfva ur denna hand'?... Framtiden
får ge svar på de frågorna.

127 —
19 .
Från Kronoborgs fästning det dundrade skott
Mot skonar’n som ilar förbi,
Och från en fregatt, som tyckes ha brådt
Att få honom där lägga bi.
För bogen de lekande böljorna slå
Sin gördel af brusande skum,
Och “Hebe“ med flaggan den gula och blå
Flyr bort från det farliga rum.
Men pang! Där en kula tog storstången bort,
Den kom från den danska fregatt,
Och båtar, väl hundra, man ser inom kort —
De tänka få kaparen fatt.
Men änternät spänner Lars Gathe omkring
Sin “Hebe“, sin dyra klenod;
Och danskarne fingo den gång ingenting,
Men många där spillde sitt blod.
De kommo visst kaparen nära intill
För att äntra på sidorna opp;
På nätet de fastnade likasom sill,
Och segrande från dem han lopp.
Vinden friskade ocli drog sig under striden på nord, så
att den afskjutna stängen behöfdes knappt; tio minuter efter
det “Hebe“ kommit utom skotthål], voro redan de söndriga
delarna nedtagna och en kort stång eller, som det kallas,
“trumpinne“ uppsatt i dess ställe. Danskarna hade af fiere
på dem från “Hebe“ lossade muskötsalvor lidigt stort nederlag,
och då några af deras båtar slutligen lyckats lägga till

— 128 —
och dess folk äntrat, hade de af Gathes besättning med hvassa
änterpikar blifvit nedstuckna genom det för dem ogenomträngliga
änternätet. Dä skonerten sköt fart hade några
stycken af dem blifvit kvar och på kaptenens befallning skonade
från spetsning. Änternätet togs nu ned och fångarna fördes
fram till kaparekaptenen. Två voro svårt sårade och blefvo
förbundna af en utaf kaparne, som varit fältskär.
— Hvad heter den där fregatten, som nu satt segel, och
huru många kanoner för den? — frågade Lars Gathe den
äldste af fångarna.
— “Snorre Sturlesson“ på tjuguåtta kanoner, — svarade
fången. — Hvem för den?
— Kapten Tordenskjold.
— Åhå, Danmarks lejon! — sade Gathe något försmädligt
och fortfor:
— Seglar hon bra?
— Ja, i undan vind.
— Nå än annars då? — röt kaparen.
— Bidevind dåligt, herre!
— Godt! Hon tar ändå inte på oss, eller hur löjtnant?
— frågade Lars Gathe, vändande sig till Sven Nilsson, som
nu genom kikaren betraktade fregatten, hvilken under tiden
gått till segels och samlade upp sina egna båtar samt, med
alla segel tillsatta, höll efter skonerten.
— Nej, kapten; det tyckes förr, som om vi lämnade
henne akterut, men hon har också tagit sitt folk ombord och
det har allt fördröjt henne något.
— Ha vi någon båt kvar af hennes?
— Ja, två stycken.
— För ner de sårade och de där tre karlarna i den ena
båten och gif dem två åror att ro med. Låt den andra båten
släpa med och bevaka de här fyra Jensarne så länge. Då de
andra äro klara, så kasta loss deras båt, för att ge fregatten
något att göra. Säg till timmermannen, att han tar några
man till hjälp och gör en ny storstång af en spira; den bör
vara färdig till middagen.
Med dessa ord till sin förste löjtnant gick Lars Gathe
ned i kajutan.
Denna var rymlig med en stor hytt på hvardera sidan.
Den på styrbords sida var kaptenens sofhytt, försedd med
en bekväm koj och öfriga nödvändiga möbler såsom bord,

129 —
byrå, klädskåp med mera. Hytten var smakfullt målad och
hade akterut en treflig soffa; framför densamma stod ett stort
bord. Väggarna voro behängda med alla möjliga vapen, både
från nordens och söderns land, alla väl putsade och ordnade.
Tolles koj var i babords hytt. För öfrigt voro dessa rum väl
försedda med skåp, lådor och tusentals sinnrika bekvämligheter,
såsom endast sjömän kunna inrätta det åt sig. Midt pä
väggen, eller som det ombord kallas, “skottet“ förut fanns en
dörr, som ledde till ett matrum, hvarest ett aflångt bord
sträckte sig framåt masten. På hvar sina om detta rum fanns
hytter för det öfriga befälet samt kajutvakten, skrifvaren,
konstapeln och högbåtsmannen. En dörr ledde härifrån till
trossbotten, hvarest besättningen bodde.
Lars Gathe ropade nu på Tolle, begärde en dryck af
honom samt gaf honom befallning om väckning så snart något
inträffade. Han kastade sig på soffan och inslumrade, trött
af vaka och strid.
Efter några timmar var han åter på däck. Vid första
ögonkastet på den förföljande fregatten, såg han, att den sackat
akterut. Han lät nu föra de öfriga fångarna ned i den danska
båten och gaf dessa endast en åra att hjälpa sig med, tills
de blefvo upptagna af sina landsmän.
Då danskarna voro i båten, sade Lars Gathe till den,
som han förut samtalat med, att han skulle hälsa Tordenskjold
■och önska honom bättre lycka en annan gång — de skulle
nog träffas framdeles.
Med en i dessa farvatten väl känd lots ombord var Lars
Gathe snart ur sundet, och då han morgonen därpå med en
ny stång uppsatt och påriggad styrde in i Östersjön utan att
se till sina förföljare, så förmodade han, att fregatten åter-
vändt till Helsingör för att därstädes tillsammans med den
därvarande flottan af mindre, bevärade båtar och slupar fortsätta
sin vakthållning.
Gathe styrde nu in åt de danska öarna Möen och Falster
samt uppbringade där två skonerter och en brigg, hvilka
måste gifva sig utan strid, då de ej voro bevärade eller hade
mera folk än den vanliga besättningen. De tagna fartygen
fördes till Ystad, där de försåldes med laster och allt. Ehuru
Lars Gathe slumpade bort dem för godt pris, ansåg han detta
vara bättre än att här uppehålla sig länge, och snart var han
nere vid samma öar igen. Här tog han under denna tid ej
mindre än femton fartyg. Då en del voro i barlast och några
Konungens kapare. 9

— 130 —
af dem gamla och dåliga, så sänktes dessa, sedan besättningen
satts i båtarna; de fördes intill Mecklenburgska kusten, hvarest
de fingo gå i land. Två eller tre man behöllos pä hvarje af
de fartyg, som Lars Gathe afsände under befäl af sitt folk
och dubbelt så många kapare ombord som fångarna voro.
Utanför Fehmern gjorde ban ett godt byte, då han därstädes
en morgon träffade på ett stort skepp, hvilket en stund
försvarade sig, men då Lars Gathe genom en skicklig vändning
lyckades gifva det ett par skrotskott längs däck, strök
sin dannebrog och gaf sig. Skeppet kom från Lybeck, innehade
en dyrbar last af kläden, lärfter ocli tyger, öl, viner
och spritdrycker, samt var bestämdt till tsarens nya stad.
Petersburg. Några dagar härefter ankrade Lars Gathe med sin lilla
flotta af priser i Kalmar. Här försålde han tre briggar, tre
skonerter samt skeppet och dess last, sedan han först försett
sig med en del af densamma för eget behof. Då ett af de
tagna fartygen var en utmärkt snällseglande brigg, så behöll
han densamma och försåg den med de åtta kanoner, som
skeppet hade fört. I denna inlastade han äfven de varor,
som han behöll för egen räkning, och satte sin förste löjtnant,
Sven Nilsson, till kapten. Då allt var klart, och Nilsson från
“Hebe“ erhållit tio man till besättning, samt två af fångarna
behöllos kvar, så ansåg sig den nye kaptenen färdig, och af-
seglade på befallning till Göteborg med order att hellre tända
eld på hela fartyget och gifva sig af till närmaste land i
båtarna än låta det tagas af danskarna.
På samma gång gingo Lars Gathe och Nilsson till segels
och hade sällskap med hvarandra, tills de på höjden af Ystad
skildes ät. Dagen efteråt varskoddes en seglare söderut, och
Lars Gathe styrde kurs på densamma. Yid middagstiden
upptäcktes, att det var två fartyg, och att det ena jagade det
andra. Nu blef det lifligt ombord på “Hebe“. Allt gjordes
klart till strid: kanonerna laddades med dubbla kulor, besättningen
väpnades, krutdurken öppnades, karduser upptogos,
sprutorna gjordes klara, och fältskärn började att taga fram
lindor och förband.
Lars Gathe stod på halfdäck och höll på att med tillhjälp
af Tolle väpna sig, då numera förste löjtnanten ombord,
Gadd, som länge genom kikaren betraktat de båda fartygen,
sade:

— 131 —
i — Veî kai’,ten’ att 1111 har jag reda på de där båda
seglarne: den aktersta är “Snorre Sturlesson“, och den, som
ar litet förut om denna, är ingen annan än kaptens svärfar
Hammar med sin skonert “Hammaren“. Se där! Nu börjar
fregatten med sina bogkanoner och — hör bara! “Hammaren“
slår igen. Inom fem minuter kunna också vi börja
dansen. J
— Hör upp där öfverallt, gossar! — ropade Lars Gathe
och tog nu befälet. — På det att ni må ha reda på er, så
kommen ihåg, att jag styr först styrbord hän, lofvar upp och
gei honom da ett lag långskepps; vänder sedan undan vinden
och ger honom babords lag på samma sätt. Ni vid kanonerna
pä däck sikta at masterna båda gångerna. Svängkanonen på
backen är laddad med dubbla skrotkarduser; den skall Martin
Abrahamsson sköta och sikta långs däcket på fregatten. Svängkanonen
här akter, tar Olle Norrman om hand. Kommen nu
ihåg, att jag ej befaller fyr, utan hvar och en befälhafvare
har sin kanon klar och fyrar af, då han är säker på sitt skott.
Har m förstått, boys?
— Ja, ja kapten ! — ljöd det från de tilltalade.
I nder det skrifvaren, biträdd af kajutvakten och kocken
gick omkring och utdelade en grogg till hvar och en af besättningen,
sade Lars Gathe till Olle Norrman, som stod bredvid
honom: «u, Olle, skall sköta om “långa Thorn“, som ni kallar
den där kanonen; du vet, att den skjuter säkert som en lodbössa,
och du skall taga korn midt akter under hvalfvet på
honom; träffar du rodret, får du tio dukater. Jag vet att
du skjuter bra med “Thom“; gör nu ditt bästa!
Lars Gathe hade en stund förut hissat danska flaggan, och
tioligt är, att fregattens kapten tog den för godt, ty hans
akterkanoner började ej att spela, förrän “Hebe“ börjat striden.
son} Gathe bestämt: “Hebe“ föll af styrbord
hän, liksom den ville komma långs sidan med fregatten, lof-
vade sedan upp i vind, och just då fregattens bredsida skulle
attyras pa “Hammaren“, smattrade skotten från “Hebe“ på
h vilken nu den svenska flaggan hade intagit platsen efter’den
falska dannebrog, som förut vajat därstädes.
Rop, skrik och svordomar höjdes ombord på det fientliga
skeppet. Dess stormärsrå rycktes loss, och några ögonblick
senare hill stången på kryssmasten föröfver samt blef hängande
i liggen. ‘Hebe“ vände undan vinden och gaf nu sitt andra
~

— 132 —
slag på samma sätt som det föregående. Den förut afskjutna
stången på fregatten splittrades nu i tusen bitar, slitande
sönder segel och tågvirke; ett stort stycke flög ur stormasten,
och många vanter och barduner afsletos. Segeln genomskötos
och skrotladdningen svepte utmed däcket, sårande och dödande
en hel mängd af besättningen. Det var dock ej ostratfadt,
som “Hebe“ passerade andra gången akter om “Snorre Stur-
lesson“, ty dennes akterkanoner afskötos, och deras kulor
dödade fem man ombord, sleto benet af en karl samt refvo
med sig hela styrbords reling.
Alla segel brassades skarpt bidevind, och “Hebe“ styrde
akterut från sin fiende, som ännu bibehöll sin kurs. Hastigt
lofvade fregatten dock nu, liksom ofrivilligt, upp i vinden,
dess segel började “lefva“, och snart låg han i järn, drifvande
för vind och våg. Väldiga hurrarop uppstego från de båda
svenska fartygen, och Olle Norrman ropade:
— Jag kunde väl tro, att “långa Thom“ knäckte hans
roder ändå, fast det höll ihop en stund!
Ett glatt lag från fregatten besvarade dock detta utrop,
och liksom till häind kastade en träsplint från det af en kula
träffade hackbrädet Olle Norrman långt framåt däcket. Sanslös
nedbärs den sårade, och det dröjde ej länge, förrän flerc
följde efter, ty “Snorre Sturlesson“ hann att sända tre lag
efter den flyende skonaren, innan denna hunnit utom skotthåll.
Danskarnes kulor gingo, till lycka för Gathe, för högt;
och då han nu kommit för om fregatten och en liten stund
därefter utom skotthåll, styrde han ned till “Hammaren“,
hvilken begärde hjälp af honom medels flaggans hissande i
^schäu^ Lars Gathe lät sätta ut en båt och ro sig ombord på
skonerten. Gubben Hammar tog med öppna armar emot sin
måg och tackade honom för hjälpen men förklarade, att han
fått några grundskott i vattengången, så att, om han ej fick
snar hjälp, skulle han säkert sjunka.
Gathe sände nu efter en båtlast folk jämte timmermän.
Snart voro pumparna i gäng, och efter några timmar voro
hålen i “Hammarens“ sida lagade samt fartyget läns. De
båda skonerterna styrde under tiden söderut, lämnande sin
fiende ännu liggande bi och botande sina skador.
Då Lars Gathe kom ombord till sin svärfar och denne
först omtalat sin belägenhet, sade han, i det han visade på
en officer, hvilken befann sig ombord:

— 133 —
— Här är en riktig en af kung Karls bussar, ska’ du
tro; det var lian, som bestämde oss för att icke ge upp skutan,
förrän vi fingo se, hvad det var för en seglare, som kom akter
om oss. Det är kapten Tungelfelt, och detta min måg, kapten
Gatlie. Kapten Tungelfelt var en krigare vid trettio års ålder,
smärt och liflig samt tapper som en äkta karolin. En tre-
hörnig hatt, blå rock med uppvikta skört och blanka knappar,
gul älghudsväst och ridbyxor, stora kragstöflar med sporrar
samt en lång huggvärja med messingsfäste utgjorde hans dräkt.
— Jag lyckönskar mig i sanning — och er med, kapten
Gathe — till vår bekantskap; ty utom den tjänst ni gjort
mig och er svärfar vid detta tillfälle, har ni troligen beredt
er själf betydlig nytta med er manhaftiga tapperhet i dag.
Jag skall resa till kungen och har en tämligen stor skinnpåse
samt ett bref med mig till honom. Generalen, baron Hamilton
lämnade mig dessa saker samt ett egenhändigt bref tillika,
som äfven skall till samma höga person. Jag skall själf icke
heller underlåta att omtala er tappra bragd i dag, och detta
skall säkert muntra hans nåde.
— Nå, det var då, vid St. Georg, som engelsmännen
säga, rätt roligt, ty jag hade inte unnat danskarna dessa saker.
Emellertid, — fortfor Lars Gathe, — vill jag inte låtsa om
någonting för gubben svärfar angående denna sak.
— Se så, mina herrar! — af bröt kapten Hammar. — Nu
är jag snart säker på, att jag inte sjunker, och nu kunnen I
behöfva något till lifs. Viljen I stiga ned och hålla till godo?
I kajutan var en bastant måltid uppdukad, och de tre
kaptenerna läto sig densamma väl smaka. Det biträdande
folket blef ej heller glömdt.
Några timmar härefter var “Hammaren“ botad så, att
den för god östlig vind styrde söderut till Stralsund, under
det Lars Gathe, på sin “Hebe“ för fulla segel låg nordväst
öfver, styrande kurs strax söder om Falsterboref.
Nästa eftermiddag anhöll Lars Gathe en holländsk koff
utanför nämnda ref. Denne kom från de af tsaren eröfrade
landen och blef därför af Lars Gathe förklarad för god pris.
Besättningen måste gifva vika för öfvermakten och fördes ombord
på “Hebe“, hvarefter Otto Gadd sattes med sex man
under sitt befäl att, enligt order af Gathe, i den mörka höstnatten,
liksom han själf ämnade göra, smyga sig förbi vakt-
båtarna och Kronoborgs kanoner.

— 134 —
Lars Gathes vanliga lycka följde honom äfven nu; ty ett
dygn härefter låg han bi utanför Halmstadsbukten, inväntande
koffen; då prisen kom så nära, att Lars Gathe kunde ropa
till sin löjtnant, gaf han denne order att segla in till Onsala
och där lossa sin dyrbara last, som bestod af hampa och talg.
Nästa afton ankrade “Hebe“ i Göteborgs hamn.
20 .
Vintern flytt,
Och rosig vår
Nu på nytt
I härnad går
För att drifva mörkrets makter
Bort mot polens kalla trakter.
Västlig vind
Nu ilar glad
Öfver lind
Oeh blommors blad,
Ocb den lösta floden rullar
Fram emellan gröna kullar.
Hafvets våg,
Som nyss i band
Frusen låg
Vid snöig strand,
Brusar nu, och kring den sänder
Rikedom till fjärran länder.
Under hela vintern hade Lars Gathe med all kraft arbetat
på sina fartygs fullbordande, och då nu våren 1712 ingick,

ägde lian “Narva“, “Hebe“ och “Lärkan“, som den kaprade
briggen blef kallad, samt de två skonerterna, förda af hans
svåger Hammar och Flarman. Vid kronovarfvet arbetades
flitigt på den nya briggen.
Lars Gathe bodde med sin hustru i Göteborg under hela
vintern, och då han höll ett godt bord, hvilket isynnerhet i
dessa dåliga tider var lika eftersökt som ovanligt, såg den
unge kaparen trots sitt yrke, en ganska stor umgängeskrets
omkring sig. Många af de personer, som umgingos i hans
hus, stodo vida öfver honom i samhällsställning och kunskaper;
men hans rikedom, gästfrihet och den nåd, han stod uti hos
kung Karl, fick jämna ut skillnaden.
På nyåret ankom en skrifvelse från konungen till general
Hamilton, hvaruti den förstnämnde förklarade sitt synnerliga
välbehag öfver den unge kaparens “hurtigja mod och tapperhet“
samt “Hans Majestäts ros och beröm för thet han kaprat
tvenne till Tsaren destinerade skepp“. Generalen uppmanades
att gå kaparen, så mycket möjligt var, till mötes samt bisträcka
honom med “amunition och kanoner äfvensom att
honom ej skulle påläggas någon gärd för inkomst, fartyg eller
folk, utan månde han det fulleligen besitta“. Kapten Tungel-
felts berättelse om den strid, Lars Gathe utkämpat mot
Tordenskjold, omtalades äfven, och nämnde kapten tycktes ej
sparat på loforcl öfver kaparens tapperhet.
Baron Hamilton, som genom Lars Gathes frikostiga arbetslöner
sattes i stånd att hålla varfvet i gång och förbygga flertalet
af kronans galerer och krigsfartyg, var honom ganska
tacksam härför och tog honom i sitt synnerliga beskydd.
Genom sina lyckade kaperier ägde Lars Gathe redan
ofantliga tillgångar så väl i penningar, insatta hos handelsman
Hjelm, som äfven i varor, magasinerade därstädes och i Onsala.
På våren lämnade Lars Gathe åter femtusen dukater till baron
Hamilton, som öfversände dem till konungen.
Kapten Hammar den yngre och Flarman, hade i december
1711 inkommit till Göteborg, den ene med tre, och den andre
med två fartyg; och, ehuru dessa voro mindre, erhöll dock
Lars Gathe på sin del tjugufemtusen riksdaler, då de och
deras laster försåldes.
Först af alla var Lars Gathe ute med sin “Hebe“ och
tog efter en kort strid vid Skagen ett dyrbart danskt skepp.
Dettas värde var ofantligt, ej så mycket för fartygets del, som
•var gammalt och trögseglande, men dess last bestod af salt,

— 136 —
hvilket knappast för penningar kunde erhållas i Sverige vid
denna tid.
Denna gång höll dock Lars Gathe på att ej få nytta af
sin dyrbara pris, ty på eftermiddagen möttes en mindre, dansk
fregatt, som för babords halsar skar de båda fartygens kurs.
Här var för Lars intet annat att göra än att inlåta sig i strid
med fregatten för att hindra denne att återtaga det dyrbara
bytet. Lars befallde Otto Gadd, som ännu hade danska flaggan
uppe och förde befälet på skeppet, att börja en låtsad strid
med “Hebe“ och att vid fregattens ankomst med alla segel
tillsatta, fly från skådeplatsen för striden samt löpa in till
Göteborg. Nu började skott på skott dundra mellan Lars Gathe och
hans nyss tagna pris. Efter en stunds skjutande utan att
göra hvarandra den minsta skada, skildes de båda fartygen,
och fregattens kanoner började spela samt dess kulor nedfalla
ett stycke från den djärfva “Hebe“.
Otto Gadd ilade med fulla segel rätt östvart hän för den
friska västliga vinden, under det Lars Gathe, helt motvilligt
som det tycktes, brassade bidevind, och förföljd af fregatten,
styrde nordväst.
“Långa Thorn“ sände emellanåt en kula in bland fregattens
rigg, dock utan synbar verkan och en och annan dylik från
den senares bogkanoner plaskade äfven i det upprörda hafvet
akter om “Hebe“. Striden måste dock afbrytas, ty vinden
drog sig några streck sydligare, ökade allt mer samt öfvergick
mot solnedgången till full storm.
Då mörkret inträffade, befallde Lars Gathe vändning.
“Hebe“ gick nu öfver stag, alla ljus släcktes, och kursen sattes
syd-sydost. Tyst och smidig flög “Hebe“ genom de höga
sjöarna, ett djupt becksvart mörker rådde öfverallt, när man
undantager skenet af den blekblå marelden, där de mörka
vågorna, upptornade af stormens raseri, brötos mot hvarandra
eller krossades mot den framilande skonertens bog och sidor.
Pötsligt lefde det i “Hebes“ segel; en mörk massa, pä
hvilken några slängande lyktor spridde ett dunkelt sken, strök
tätt förbi lofvart om skonaren, och en skarp röst ropade:
— Skib — ohoj!
— “Den flygande Holländarn!“ — svarade Lars Gathe
gycklande. En pistol afsköts, och en kula hven förbi den skämtandes
hufvud.

— Det var fregatten, — sade Sven Nilsson, hvilken stod
nära sin befälhafvare.
— Ja, var det så! — svarade denne. — Och säkert vänder
äfven han. Sätt storseglet med två ref och låt märsgastarna
äntra upp samt slå ut ett ref i märsseglet.
För ökade segel flög "Hebe“ nu åstad likt en häst efter
ett piskrapp, och ehuru stormen tilltog, förde dock Lars Gathe,
för att undgå sin fiende, så mycket segel, som han möjligtvis
kunde. Då det började dagas, insveptes det upprörda hafvet i
en tät regndimma, så att någon annan seglare ej från skonerten
kunde upptäckas. Vid frukosttiden lade Gathe bi, hållande
skarp utkik efter fregatten. Först fram på eftermiddagen
lättade tjockan, och icke utan förundran upptäcktes fregatten
på endast några kabellängders afstånd i lä. Storm och sjö
hindrade emellertid alla fiendtligheter, och de båda fartygen,
som hittills legat bi, brassade nu fullt samt följdes åt under
små segel, allt jämnt iakttagande hvarandra.
Fregatten, hvilken tycktes segla utmärkt, höll sig jämnt
i lä mellan kaparen och svenska landet, endast väntande på
bättre väder för att anfalla sin motståndare. Ehuru mycket
mindre än fregatten, arbetade den välbyggda “Hebe“ fullt ut
så väl som den förstnämnde i de höga sjöarna.
Mot nattens annalkande befunno sig de båda motståndarna
utanför Vinga, alltjämt styrande sydvart. Det danska krigsskeppet
höll sig mellan landet och skonerten för att hindra
denne från att smita in uti något af de därtill så lämpliga
iidoppen kring Brännö, Känsö eller Vargö.
Snart måste dock båda fartygen vända samt hålla ut åt
sjön, ty strömmen, i förening med den allt mer tilltagande
stormen, dref dem in till de här skummande bränningarna.
Just då solen sjönk, gick “Hebe“ ånyo öfver stag och fregatten
likaledes. Regnet störtade nu ned i strömmar; orkanen piskade
