sig ton prinsen, hvilken nu hunnit komma till besinning.
— Vet icke? Såå? Det är oförklarligt.
— Icke så oförklarligt, som E. M. tyckes tro —•
svarade Carl Gustaf, nästan i samma vresiga ton. Jag
hittade detta armband en gång på slagfältet, efter en
af våra blodigaste slagtningar. Troligen har någon ung
officer tappat det under striden.
— Ja, troligen — upprepade Christina, med en
min, så förunderligt försmädlig, att alla de närvarande
måste göra våld på sig, för att hålla sina skrattmuskler
i styr, medan vreden kokade i hvarje åder hos den
häftige prinsen.
Vid hemkomsten hade han mycket att utstå; ty så

väl hans far, som bror och syster öfverhopade honom
med förebråelser, dels för hans lättsinne, men ännu
mer för hans dumma oförsigtighet, att bära på sig en
klenod, som han erhållit af ett annat fruntimmer än
drottningen. Nu hade han hos henne ohjelpligen fallit
menade de; och nästan lika djupt fann han sig hafva
fallit hos de sina, hvilka allesammans önskade — emedan
de funno sitt intresse dervid — att Carl Gustaf
måtte blifva drottningens gemål. Förgäfves betygade
han sin oskuld och förklarade hela sakens sammanhang;
man ville icke tro honom.
Ej underligt då, om Carl Gustaf, efter så många
förargelser och så mycken ledsnad vid svenska hofvet,
innerligt längtade derifrån och med glädje gick ombord
på det fartyg, som förde honom till enslighet, till ro
och själshvila i skötet af den blomstrande, herrliga
naturen.

XI.
Aret 1647.
Efter beskickningens afgång till Frankrike hade
Christina helt och hållet ombytt lynne. Hittills så
glad, yr och rörlig, blef hon med ens reflekterande,
stilla och fåordig. Den ysterhet hon hittills visat hade
bestämdt orsakats af nervernas spänning, genom att
ständigt fästa tanken på ett visst föremål. Nu hade
denna spänning öfvergått till förslappning och i själen
åstadkommit ett slags omstörtning, menlig både för
sinne och helsa.
Också insjuknade den unga drottningen snart, i en
af dessa farliga och långvariga sjukdomar, af hvilka
hon under sin barndom och ungdom hade så många att
genomgå. Hennes lif sväfvade nu åter, liksom många
gånger förut, i stor fara och hofvet var förtvifladt. —
Månne öfver monarkinnans sjukdom? — Ah, nej, icke
just det... men öfver att nödgas tillbringa hela sommaren
i Stockholm och icke den sednare delen deraf
på det vackra Strömsholm, såsom det varit ämnadt.
Emellertid gick året 1646 tillända, utan några just
märkliga och minnesvärda händelser. Drottningen studerade,
efter sitt tillfrisknande, kanske ännu ifrigare
än förr och skötte flitigt regeringsärenderna, ehuru hon

alltmera envist och egenmäktigt ville besluta på egen
hand och afvika från rådets, särdeles den gamle rikskanslerns
mening, ofta synbarligen endast för att reta
oeh förarga honom. Ty det var besynnerligt att se
huru Christinas ovilja mot denne sin faders trogne vän
och sin egen mest nitiske tjenare med hvarje dag ökades,
samt huru deremot det mot Oxenstjernska familjen
fiendtiiga partiet vann alltmera öfvervigt och fick
hos drottningen alltmera gehör.
Aret 1647 uppgick med nya händelsevexlingar oeh
nya bekymmer. Ännu vistades Magnus Gabriel de la
Gardie i Frankrike och skref derifrån om sina nöjen,
sina framgångar och all den ära han skördade. Han
skref derom såväl (ill drottningen, som till fästmön och
sina närmaste anhöriga. Alla hans medföljare hade
efter blott sex veckors vistande i Paris och Versailles
återvändt till Stockholm, nöjda, belåtna, ja, Öfverlyck-
liga af all den fröjd de njutit, allt det sköna de hade
bevittnat och förnummit; men grefvé Magnus var ej
den, som så fort lät sig mättas af Härdens och nöjenas
ambrosia. Han hade så länge förut vistats i Frankrike,
att det blifvit honom kärt, som ett annat fosterland.
Han hade der alltid vunnit bifall... nu hade detta
bifall ju stegrats till beundran och — eftersom det stod
honom fritt, att dröja så länge han ville och ösa ur
den penningbrunn Christinas blindhet och efterlåtenhet
för honom öppnade, så hade han ej varit den goddags-
pilt han var, den ytlige, fåfänge och bortskämde grefve-
sonen, med föga hjerta och skäligen tomt hufvud, om
han ej i det längsta vetat begagna sig af tillåtelsen att
låta sig förgudas.
Och hans kärlek, frågar man. — Åh, med den
stod det icke farligare till, än att han kunde göra den

till en bisak, underordna den sin vilja och sina passioner
— med ett ord — stoppa undan den, så länge,
liksom man i någon gammal gömma undanstoppar ett
plagg, hvilket man, i anseende till en mot dess ändamål
stridande årstid, tillsvidare icke behöfver. Maria
Euphrosvne fick vänta... gifva sig till tåls... hon var
så van dervid. Och skulle hon ej, såvida hon ej var
en alltför stor egoist, med en älskande qvinnas hela
hängifvenhet fröjda sig åt den älskades njutningar och
triumfer, helst hon hade den glädjen att, så ofta som
möjligt, från honom erhålla bref, så glödande, som
någonsin en älskare förmår skrifva dem.
Ty det måste man sanningsenligt bekänna, att
nog var grefve Magnus oöfverträfflig i konsten att skrifva
kärleksbref, likasom i den, att spela älskare, samt eljest
hvarje roll som helst, endast den var med hans
fördel förenlig.
Ändtligen, i medio af Januari 1647 började gref-
vens bref utvisa en viss anstrykning af hemlängtan,'
hvarvid prinsessan Maria blef ytterligt glad, drottningen
både glad och bekymrad; ty ännu litade hon ej
fullkomligt på sin själsstyrka.
Hvad grefvens omtalade hemlängtan angår, så hade
den sin källa ingalunda i hans hjertas maning, att nalkas
den han kär hade och vara henne nära, utan endast
och uteslutande deruti, att han under sitt half-
åriga vistande i Frankrikes hufvudstad hade förstört så
mycket penningar, att han omöjligen tilltrodde sig att
kunna förstöra mera, utan att helt och hållet bita huf-
vudet af skammen, som man plär säga. Han hade,
förutom alla de kontanta medel han vid sin afresa kunnat
hopskrapa, från sin far erhållit betydliga tillskott.
Och dessutom hade den sköna grefven, med sin drott-

nings tillåtelse, af de fransyska underhållspengarna uttagit
ett hundra tusen riksdaler kontant, hvilka han
helt och hållet bortslösade. sDet var denna summan,
säger Fryxell, •'Som Salvius sedermera, på drottningens
enträgna begäran, måste låna upp, för att hären tillhandahållas.
*)
Prins Carl Gustaf, som på det ensliga Borgholm
hade, ensam och sysslolös — ty jagt, fiske, trädgårdsskötsel
och läsning kunde ju icke helt och hållet tillfredsställa
den vid lägrets buller och krigets omvexlande
tilldragelser vane fursten — ensam och sysslolös, således,
tillbringat så många månader, återvände helt sent
på hösten till Stockholm, för att med far och syskon
tillbringa julen. Han fann drottningen nu vida älskvärdare,
än innan han reste. — Utan att sjelf vara
egentligen glad, sökte hon dock att för sin omgifning
göra helgen så rolig och angenäm som möjligt; men
— det hade ingen art. Själen i alla nöjen fattades,
tyckte den vid de la Gardies angenäma upptåg vanda
hofkretsen och man roade sig lamt — liksom för syns
skull, för att göra drottningen till viljes; men långt
ifrån med hjerta och sinne.
Den som deremot först nu hade verkligt roligt,
just för det att grefve Magnus ej fanns der, var prins
Carl Gustaf. Nu rörde han sig mera fritt och obesvä-
radt och blef derigenom ojemförligt angenämare, så att
hoffolket snart gjorde stora ögon och började hviska
sinsemellan: — Min Gud, hvad han har förändrat sig 1
... Han är ju icke densamme, som han hittills varit.
Nu är han ganska hygglig och till och med rolig.
— Äfven drottningen gjorde inom sig samma an*)
Berättelser ur Svenska Historien, Nionde Delen, Första
Afdelningen, pag. 60.

märkning; men tänkte dock dervid: — Snart är din
lysande period förbi, min kära Carl Gustaf. Han återkommer
snart, han, som sätter dig i skuggan och sig
sjelf i det mest strålande ljus.
Emellertid var Christina ovanligt vänlig mot sin
kusin, hvilket ingaf honom mod, att ändtligen en gång
personligen till henne framföra den frågan, om hon var
sina barndoms- och första ungdomslöften trogen.
Med ett ord: Pfaltzgrefve Carl Gustaf friade formligen
till den stolta drottning Christina af Sverige.
Men hennes svar blef föga uppmuntrande. Hon
sade att den fordna barndomsförbindelsen ej kunde vara
något band för henne; att hon ännu icke afgjort med
sig sjelf öfver en så vigtig sak och att hon icke skulle
göra det förr, än hon blefve tjugofem år, eller vid sin
kröning. Gåfve hon prinsen icke då sin hand, så skulle
hon åtminstone icke förmäla sig med någon annan,
utan för alltid lefva ogift*).
— Emellertid — tilläde hon med det vackraste
af sina leenden, i det hon helt förbindligt fattade prinsens
hand och tryckte den — emellertid skall jag oförtröttad!
arbeta på, att låta till thronarfvinge utnämna
en prins, hvars tapperhet och många goda egenskaper
värderas så väl af mig' som af alla mina undersåter
och hvilken dessutom genom skyldskapens band står
thronen så nära**).
— Icke så, ädla drottning! — ropade Carl Gustaf
med värma; och denna värma tilltog ju längre han
talade. — Är jag nog olycklig, att icke såsom maka
få sluta min älskade barndomsbrud till mitt hjerta, så
lockar mig föga purpurns glans och kronans glitter.
*) Historiskt.
**) Drottningens egna ord. (Se flere häfdatecknare).

Jag lem nar då Sverige för alltid och ingen här skall
någonsin få veta hvar den olycklige Carl Gustaf 9lutat
sitt sorgliga lif *).
— Sakta, sakta min kusin! — ropade Christina
leende. — Ni är, såsom alltid hittills, mer svärmisk
och uppbrusande, än ni har lof till. Icke må en qvin-
nas kärlek vrida er hjeltebana i sned riktning. Ni är
svensk född. Sverige tillhör således er arm. Det är
icke likgiltigt hvarest den tappre Carl Gustaf lefver
eller dör. Låtom oss ej längre tala i det ämnet.
Med en vink af handen afskedade hon den unge
hjelten, hvilken med raseriet i hjertat drog sig tillbaka,
lika oviss som han kommit.
Kort derefter kom de la Gardie åter hem och i och
med detsamma var det förbi med den temligen lysande
roll prinsen under några få veckor hade spelat. Han
blef åter den obetydlige, den förbisedde och han skulle
hafva dragit sig tillbaka från hofvet, om ej hans systers
bröllop, som nu af drottningen med all ifver tillrustades,
hade fordrat hans närvaro.
Detta var, i sanning, ett lysande bröllop, det mest
lysande, som Sverige både förr och sedan sett firas
inom sina klippiga stränder. Sjelfva tillredelserna upp-
togo mycken tid och togo, under flera veckor, drottningens
alla tankar i anspråk. Hon påskyndade sjelf,
med mycken ifver, alla arbeten i och för de blifvande
högtidligheterna, som egde rum mot slutet af Mars 1647.
Pfaltzgrefvinnorna Christina Magdalena och Eleonora
Catharina hade också fått hofbröllop, men de
hade räckt endast i tre dagar hvardera, hvaremot Maria
Euphrosynes räckte i fem.
De nygifta skulle — så var Christinas önskan —
*) Historiskt. Carl Gustaf hade verkligen sådana yttranden.

til] en början bo i kungliga slottet, ehuru grefvens eget
palats prunkade med allt hvad till en furstlig bosättning
hörer. En oerhörd lyx slösades pä den våning
de skulle bebo — endast under smekmånaden, som det
hette, fastän denna smekmånad utsträcktes till tre månader,
hvarefter de flyttade till grefvens hus.
Drottningen skänkte prinsessan fem tusen dukater
till bröllopsskrud samt på sjelfva bröllopsmorgonen Hö-
jentorps säteri »till everldelig ego», som det heter i
häfden, förutom ett underhålIsbref på tre tusen riksdaler
årligen *).
På sjelfva bröllopsdagen afstod gamle grefve Jacob
åt sin son hela friherrskapet Ekholmen med många
underlydande hemman samt inkomsten af två socknar,
men han förlorade just icke mycket på denna sin frikostighet
; ty i September samma år gaf drottningen
grefve Jacob hela den årliga inkomsten af Håtuna och
Tibble socknar **).
Ingendera af kontrahenterna syntes dock på bröllopsdagen
rätt lycklig; grefve Magnus var nedstämd
deraf, att Christina visade sig mot Carl Gustaf vänligare
än någonsin och han fruktade således med skäl, att
hon skulle låta öfvertala sig till att gifva honom sin
hand, en handling, som de la Gardie aldrig skulle
kunna förlika sig med. 1 och med detsamma, tänkte
han, har jag upphört att spela den lysande roll jag
nu spelar. Ur mina salar och förstugor skola då de
tusentals supplikanterna försvinna och mobben skall
upphöra att slafviskt böja hjessan för mig, såsom för
den mäktigaste i landet näst regentinnan. Ty hvad
betyder väl min far emot mig? Hvad betyda emot mig
*) Historiskt.
**) /Viltsammans historiskt.

gamle Gyllenhjelm, Bonde, Gyllenstjerna m. fl. — hvad
betyder väl sjelfva gubben Axel... hvars roll dessutom,
enligt hvad jag hoppas, snart måtte vara utspelad? —
Emellertid... om den tjocke... vunne sin Önskans
fullfordan!... Nej, vid Gud !... det får icke ske! alla
segel måste tillsättas... d. v. s. alla resurser måste
anlitas, för att det ej må hända.
Sådana tankar sysselsatte grefve Magnus i sjelfva
brudstolen, under den heliga ceremonien ; och då bruden
säg sin brudgum tankspridd och föga lifvad föll
det som en centnertyngd på hennes arma, af inre strider
så länge plågade hjerta. Grefvens tungsinthet smittade
henne och hon tog för afgjordt, att det var af
tvång och med motvilja han räckte henne sin hand.
Arma unga qvinna! hvad båtar väl den storhet
och glans, hvaraf du omgifves? Hvad båta väl juvelerna
på ditt hufvud, på din hals, ditt bröst, dina skuldror,
armar, handskar, solfjäder, till och med skor?
Hvad gagnar väl, att du bär en lång och bred gördel
af diamanter kring ditt lif, att väl hundrade sådana
glittra på din tjocka guldtygsklädning med blått guld-
broderadt sammetssläp, och att din breda bröstlapp ut-
göres af idel dyrbara ädelstenar? Icke svalka de hjer-
tats brännande sveda, de iskalla stenarna; icke hejda
de dess våldsamma slag. Hvad tröst innebär det väl,
att du har utsigt på, att under hela din återstående
tid få lefva i prakt och öfverflöd, ega en omätlig
rikedom, då du saknar det mest lyckliggörande af allt
— vissheten om din makes kärlek? Hvad gläder det
dig, att drottningen, din slägting bekostar ditt bröllop,
ett af de mest lysande någon häfd har att omtala...
att hon sjelf leder din brudgum till altaret... då du

tror, att denna drottning är din rival, att din älskades
hjerta vacklar mellan dig och henne?
Stackars Maria Euphrosyne! Hon bemödade sig
visserligen att se — om icke glad, åtminstone lugn ut;
men det ville ej lyckas. Ju mer hon betraktade grefvens
mulna anlete, ju trängre blef det omkring hennes hjerta
och hon tyckte sig vilja byta med den ringaste och
fattigaste brud, hvilken med full visshet kunde fröjda
sig åt sin brudgums genkärlek.
Bättre till mods kände hon sig dock när det fem
dagars långa, med all sin offentlighet och allt sitt buller
pinsamma bröllopet var förbi, och ännu bättre efter
tre månaders förlopp, då de nygifta, såsom ofvan är
nämndt, flyttade bort från det kungliga slottet.
Efter ännu en månad, eller i början af Juli. reste
de unga makarne till Paris, der de tillbragte det återstående
af sommaren. Om grefve Magnus nu var lika
eftersökt och firad, som under förra året, är hvad man
icke med visshet vet; men säkert är, att ingen fransyska
fanns, som ej afundade Maria Euphrosyne sin i
allas tycke så lycksaliga lott. Att vara den sköne,
intagande och rike ädlingens maka — o, hvilken säll-
het öfver all sällhet, tyckte de. Det hjelpte ej, att
den unga grefvinnan sjelf var ganska vacker, att hon
var prinsessa född och hade ett lika majestätiskt som
förbindligt sätt att vara; det ansågs ändå alldeles för
mycket för henne, att få vara grefvinna de la Gardie
och orättvist nog sattes hennes redbara egenskaper och
många dygder i skuggan för hennes gemåls mera ytliga
och i ögonen fallande.
Men vi återvända till drottningen och prinsen.
Det blef riksdag mot våren 1647 och då förekom,

inför ständerna, såsom det första och angelägnaste ärendet,
frågan om drottningens förmälning. Man yrkade
derpå, såsom något högst vigtigt för thronens stödjande
och landets betryggande.
Med en alldeles ovanlig foglighet lyssnade Christina
denna gången till nationens önskan, tolkad af
dess ombud samt lofvade taga saken i öfvervägande,
såsom hon också gjorde. Man hade, utan att direkte
nämna något namn, tydligen påpekat prins Carl Gustaf,
i det man talade om huru lyckligt folket skulle känna
sig och hvilka grundade förhoppningar om en ljus framtid
det skulle kunna hysa, om H. M. valde till gemål
en luthersk och inhemsk furste.
Christina bad om endast ett par veckors betänketid
och att hon nu verkligen en gång allvarsamt tog saken
i öfvervägande bevisas bäst deraf, att hon till sig uppkallade
grefve Pehr Brahe och under ett enskildt samtal
gick till råds med honom angående detta vigtiga
ämne. Grefve Pehr var en stor talare och skulle varit en
bland de skickligaste advokater, sä fram t han haft en
domsaga, eller någon annan juridisk befattning. Han
lyckades också till så väl alla andras, som till sin egen
verkliga förvåning bibringa Christina en så fördelaktig
tanke om prinsen, samt att i så lysande dager fram’
hålla' fördel ar ne af en förbindelse med honom, att hon
yttrade: — Jag skall säga er uppriktigt, min kära grefve
Pehr, att hvad det beträffar, att jag skulle kunna älska
Carl Gustaf, så är den tiden nu längesedan förbi, tillika
med min aldra första ungdom, då denna böjelse hos
mig väcktes. Icke desto mindre börjar jag nästan tilltro
mig sjelf det hjeltemodet, att med frångående af

min princip, att det är bäst att vara allena, kunna for
nationens väl uppoffra mig — ty en förfärlig uppoffring
vore det i alla hänseenden för mig, att knyta äktenskapets
band. Beslutar jag mig dertill, sa väljer jag-
till gemål ingen annan än Carl Gustaf; var försäkrad
derom, liksom att jag ännu en gång — med begäran
af ytterligare några dagars betänketid — skall allvarsamt
tänka på saken.
Huru drottningen tänkte, så kallade hon efter några
dagar, ett ständernas utskott till sig i rådskammaren
på slottet och aflät. till dem följande svar:
— Jag har, mina herrar, såsom jag lofvade, allvarsamt
tagit den ifrågavarande giftermålssaken i öfver-
vägande och måste, angående den meddela det svaret,
att jag icke ännu, vid så unga år, kan besluta mig till
påtagandet af ett sådant ok, som äktenskapet. Ännu
ett par år vill jag med ständernas och hela nationens
tillåtelse, njuta min frihet. När jag hos mig finner nog
styrka att försaka den, skall jag derom underrätta ständerna;
och försäkrar jag, emellertid, att när så sker,
hafva pfaltzgrefven min kusin i nådig åtanka och att
aldrig förmäla mig med någon annan än honom.
Christina hade med så mycket allvar yttrat dessa
ord och dervid betedt sig med så mycken värdighet,
att man för tillfället ej vågade sig fram med en invändning,
rädd att förtörna henne, hvilket hade varit både
farligt och opolitiskt.
De närvarande utskottsledamöterne blefvo dock både
flata och bedröfvade, aldramest. grefve Pehr Brahe,
hvilken nyss förut hade med en sådan trovärdig min
försäkrat, att drottningen bestämdt skulle gå ständernas
och folkets önskan till mötes och att det var honom
ensam man hade att tacka för detta lyckliga resultat,

enär det vore endast hans vältalighet, som så fördelaktigt
hade stämt om H. M:ts sinne.
Emellertid förhöll det sig verkligen så, att det
hade lyckats grefve Magnus, att med det oerhörda inflytande
han hade på drottningen, helt och hållet vända
hennes sinne ifrån prinsen, samt i och med detsamma
från all tanke på förmälning. Det undföll, tillochmed,
Christina, en lång tid derefter, eller först efter det
grefve de la Gardie fallit i onåd, att om han icke då,
under 1647 års riksdag, hade varit skadlig för prinsen,
skulle förmälningen just då möjligen kunnat blifva af.*)
Emellertid fattade Christina det oryggliga beslutet
att göra prinsen till sin thronarfvinge och började redan
från den tiden att ifrigt verka för denna idé.
Missnöjd, nedslagen och isynnerhet förtretad öfver
drottningens vankelmod lemnade Carl Gustaf, i Maj
månad, åter hofvet och begaf sig till Borgholm, der-
ifrån han sedermera gjorde en och annan resa omkring
i landsorten. Öfvertygad, som han nu var, om att
helt och hållet hafva förlorat all utsigt till vinnande
af Christinas hand och sättande föga värde på att blifva
utnämnd till thronföljare efter en monarkinna, som var
blott fyra år yngre än han och som således, efter naturens
ordning, väl kunde lefva honom ut, tyckte han sig
icke numera, såsom hittills, behöfva ålägga sig det
tvånget, att beständigt vara stilla på sin ö och der
nästan isolera sig från den öfriga verlden, endast för att
ej väcka drottningens misstankar. Uti ingen menniskas
inre — mer än kanske Christinas eget — hade ännu vaknat
ringaste tanke på, att hon skulle vilja nedlägga kronan
och således hördes Carl Gustaf mer än en gång
helt öppet säga: »Det der såkallade thronföljareskapet
*) Catteau Calleville. Archenholz. Puffendorff. Grauert.

ger jag f— n. Det skulle endast göra mig till en långe,
utan att tillskynda mig ringaste nytta, hvarken nu,
eller i framtiden. Christina kan hoppas att få regera
ännu i fyratio, eller femtio år, om allt går väl; och ve
både mig och Sverige, om jag då, en bräcklig, mot
grafven stapplande gubbe, skulle fatta riksrodret, ifall
jag ännu vore i Jifvet.r
Utledsen vid ensligheten, upptröttad vid hoftrassel
och statsintriger, dårad af sin barndoms- och ungdomsdröm
om lycka och ära, samt framförallt mån om att
bringa själ och sinne i dess vanliga jemnvigt, företog
prinsen små resor hit och dit, först till Gottland, sedan
till Småland och vidare till Vestergöthland, Nerike,
Vestmanland o. s. v. — Öfveralit blef han med mycken
glädje emottagen och man sågs täfla om hur man
skulle nog kunna fira den ärade gästen. Och då det
icke egentligen låg i Carl Gustafs lynne att vara sorg-
seu, att gå och hänga hufvudet och med fantasiens
skuggor förmörka och föröka de redan för handen varande
sorgerna, så glömde han dem nu så småningom,
lät sina bekymmer skingras af glada samqväin, lekar,
spel, dans, godt vin och framförallt vackra fruntimmer,
och tänkte helt filosofiskt: ni dag vill jag vara glad,
tidsnog att sörja i morgon. »
Och så kom han, under sin förlustelserund, bland
annat till Eskilstuna slott, som då i förläuing innehades
af Birger Kurck, en glad ungkarl, hos hvilken den
resande fursten dröjde ett par veckor.
Härifrån inberättade några aldrig tröttnande spioner
—- ty sådana hade prinsen i sina spår, hvart han
än vände sig — till H. M. drottningen hurusom en
ovanligt vacker ladugårdspiga hade vunnit nåd lör

pfaltzgrefvens ögon och*)... Kort och godt! när Christina
härmed sammanfogade händelsen med det blonda
hårarmbandet, jemte mycket annat, i samma stil, som
hon hade hört om prinsen, så prisade hon aig allt mer
och mer lycklig, att ej hafva valt honom till gemål,
emedan hon säkert då skulle med bitter harm, icke såsom
nu med löje, åhört berättelserna om hans många
utsväfningar. Emellertid undandrog hon honom dock
icke nu sin nåd, utan tänkte: »Han är en tapper och
redbar man och kan bli en förträfflig regent, fastän
han nu, såsom ung, är mer än lofligt eldfängd. i fråga
om ett vackert qvinnoanlete. r,
Så förflöt sommaren, som af Christina och hennes
hof tillbringades på Gripsholm. Grefve Magnus var,
Som redan nämndt är, med sin unga grefvinna i Paris
och drottningen tyckte sig derfor kunna inbjuda sin
kusin pfaltzgrefven, att hos henne tillbringa några
veckor. Carl Gustaf som, då denna inbjudning anlände,
för tillfället befann sig åter hemma pä Öland, hörsammade
genast kallelsen, säker, som han var, att nu få
riktigt muntra sig; ty drottningen hade tillskrifvit honom
ett ganska gladt bref och såsom förnämsta lockelsen
omnämnt, att der var godt om villebråd och att de
således skulle jaga hvarenda dag, något som var både
hennes och prinsens älsklingsnöje. Dessutom hade ju
denne sistnämnde nu ingenting att frukta af sin svågers
för honom så missgynnande inflytande. Han reste således,
lofvande sig mycket roligt, samt föresättande sig
att, om möjligt, laga så, att han kunde erhålla ett och
annat samtal med drottningen, utan vittnen, icke att
han numera ämnade besvära henne med sitt frieri; det
*) Historiskt

förbjöd honom hans stolthet ; men hans fasta föresats
var, att söka afvända henne från idén, att nämna honom
till thronföljare, en utmärkelse, hvaraf han aldrig
trodde sig få någon hugnad och som för honom aldrig
kunde, enligt hans åsigt, medföra annat än tvång,
ökade pligter och frihetens inskränkning.
Med större hjertlighet, än prinsen sjelf någonsin
