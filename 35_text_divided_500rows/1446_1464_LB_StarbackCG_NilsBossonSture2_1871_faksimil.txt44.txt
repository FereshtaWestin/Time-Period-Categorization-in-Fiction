intill sig. Men den gröne riddaren satt och
såg i elden. Han log, men det var ej det gamla
leendet, utan det låg en fullt begriplig mening
deri. Barnen voro honom tydligen mycket kära,
liksom han var deras bäste vän. Det var ock
derför helt naturligt, att Svante, när han från
svennens arm såg ned på riddaren, tillropade
honom: — Säg, gröne . . . skola vi icke?
Den gröne hörde barnets fråga, och han vaggade
hufvudet fram och åter utan att taga ögat
från elden, men gnolade sagta liksom för sig sjelf:
För linden bär löt, och löfven falla af,
men jorden bär alla gröna skogar.
De vexlade orden mellan barnet och svennen
samt riddarens entoniga sång bildade en lämplig
öfvergångsbrygga för fru Brita från det förflutna
till det närvarande, från hennes broder till hennes
man, och hon såg upp på Brodde med en blick,
hvari så småningom tändes tacksamhet, mod och
hopp. — Huru skall väl du lyckas bättre än de
andra? — sporde hon med en ton af klagan. —
Tvenne raska och dugliga svenner hafva ridit från
slott till slott och sökt utforska, hvar min herre
hålles gömd, och jag väntar hvarje dag hem den
ypperste af dem! Jag tror icke, det finnes ett
slott rundt omkring Krokeks kloster, som icke på
ett eller annat sätt blifvit genomsökt. . . Huru

vill väl du kunna lyckas bättre . . . Dock är din
vilja god, och ditt beslut gläder mig af hjertat.
— Sägen mig, fru Brita — yttrade Brodde
efter några ögonblicks uppehåll — hvilken sven
är nu ute i detta ärende?
— Det är Erik, en gammal, pålitlig och be-
pröfvad sven, som allt ifrån barndomen varit i
Herman Bermans tjenst, och som du väl kan draga
dig till minnes från den tid han med Herman var
i min kunglige frändes, konung Carls hof.
— Godt minnes jag honom . . . och hvem drog
ut näst före honom?
— Det var Hollinger!
— Det är allt väl, fru Brita — återtog Brodde
— viljen I låta Hollinger draga ut med mig och
Erik följa efter, så fort han kommer hem, så vill
jag börja leken på mitt vis . . . jag tänker, vi skola
börja i en annan ända, ty hvad som här först
måste undersökas är icke slotten, utan herr David
Bengtsson, den bålde riddaren.
— David Bengtsson, biskop Kettils syskonbarn
och erkebiskopens broder! — utropade fru Brita
och slog tillsammans sina händer, och fru Ilianas
kind bleknade, medan den gröne riddaren lyftade
sin blick från elden och fästade den på den djerfve
svennen. Och det blixtrade i det klara ögat, som
om der skiftat ett återsken från ett längesedan
försvunnet fordom.
— Ja väl! — genmäl te Brodde — det kan
väl vara godt att undersöka björnens ide, men
man måste dock till slut gripa sig an med honom
sjelf, och jag känner väl David Bengtsson, och jag
säger det för visst och sant, mången fetaliebroder,
som varit städernas och köpmansfartygens fasa,
var vida bättre än den bålde riddaren . . . Hvad
bekymrar mig för öfrigt biskop Kettil . . .! Är
han dessutom den man, som jag känner honom
för att vara, så skall hans redliga sinne icke ett
ögonblick tåla sådan argan list, som den, hvilken

blifvit begången mot herr Nils, så fort han får den
att veta! — Guds moder och alla helgon vare med dig,
redlige sven! — yttrade fru Brita, eldad af sven-
nens varma och behjertade ord.
— Och jag skall vara med! — ropade Svante
och klappade i sina små händer af förtjusning.
Men den äldre brodern gick fram till honom
och hviskade i hans öra:
— Det likar sig illa, att du blandar dig i
gammalt folks tal! — hvarför Svante med en vigtig
och hälft förolämpad min nickade mot brodern
och menade tro på, „att han dock skötte sig sjelf,
för det hade den gröne sagt“, — och han var nu
Svantes a och o, och hvad han sade eller hade
sagt, det var kungsord.
Nu öppnades dörren, och konungadottern, den
sköna jungfru Magdalena inträdde, åtföljd af Ingeborg
Åkesdotter. Alla de innevarande helsade
vördnadsfullt, och Magdalena, som med kunglig
värdighet i hållning och later förenade det ljutva-
ste, jungfruliga behag, gick fram till fru Brita och
fattade hennes hand.
— Jag kan se på eder — sade hon — hvad
som här förehafves, och svennen der kommer väl
med underrättelser om sina fåfänga försök att
finna riddar Nils . . .
Fru Brita upplyste i korthet, hvem den främmande
var, och att han tvärtom aktade draga ut
i samma ärende, som de båda föregående sven-
nerne. Konungadottern nickade mildt och vänligt
mot den raske svennen, och vände sig derefter
till fru Brita.
— Något hafver jag då att säga, som kanske
kan vara till hjelp — sade hon — blifven ej förvånad,
min ädla fränka, det kunnen I väl förstå,
att jag velat och vill göra hvad jag kan till gengäld
för hvad I och eder herre gjort för mig .. .
Hittills hafva dock icke heller mina bemödanden

krönts med framgång . .. och hvad jag nu hafver
att säga, upplyser oss väl icke om mycket mera,
än det lilla vi veta förut.. .
— Guds moder och helgonen välsigne eder,
stolts jungfru . . . det är dock ljuft att finna sig
omgifven af så goda vänner, äfven om sjelfva olyckan
icke derför vill draga sina färde.
— Brefvet, som jag fick i går, när eder sven
kom åter från Upsala — återtog konungadottern
— handlar om intet annat än utgången af en
redlig mans försök att befria eder herre . . . Men
slutet af allt är det, att endast herr David Bengtsson
kan visa vägen till hans fängelse.
— Också vill den redlige svennen här draga
till herr David. Han säger detsamma som eder
brefskrifvare. Konungadottern såg på svennen med en blick,
hvari en viss oro blandade sig med beundran. Att
våga sig till den vilde riddaren i ett sådant ärende,
som det Brodde nu åtagit sig, var också något,
som väl kunde beundras. Att denna hans afsigt
öfverensstämde med rådet i konungadotterns bref,
måste förefalla henne anmärkningsvärdt och möjligen
komma henne att tänka pä något samband
mellan brefskrifvaren och svennen. Hon sökte derför
genom ett och annat spörj smål utforska denne,
och de svar, hon erhöll, tycktes fullkomligt lugna
henne. Sedan man ytterligare öfverlagt om saken,
beslöts det att Brodde redan samma dag skulle
rida från Penningeby och taga Hollinger med sig,
och att Erik, så fort han återkomme, skulle be-
gifva sig till Stockholm, der han skulle få närmare
besked, hvart han borde begifva sig för att
sammanträffa med dem.
När så Brodde gick ut, kom den gröne riddaren
efter honom och sade, att han ville tala
med honom samt att han väntade uppe i tornkammaren.
Riddaren var sig så olik, att Brodde

knapt kände igen honom. Leendet låg ej längre
på hans läpp, och det stora, genomträngande ögat
blickade så allvarligt på honom, att han minst af
allt kunde anse denne man för mindre vetande,
såsom han och alla andra voro vana att betrakta
honom. Brodde lofvade att infinna sig, och så
skildes de, och Brodde gick ned i borgstugan.
Här kom fogden och helsade honom välkommen
samt bad honom å fru Britas vägnar följa sig till
klädkammaren, der han fick utvälja sig nya och
varma kläder, tills skräddaren hunne förfärdiga
andra. Någon stund derefter stod han inför den
gröne riddaren i tornkammaren. Denne stängde
omsorgsfullt dörren och bad honom sätta sig, och
sjelf tog han plats vid hans sida.
— Du är en klok och djerf sven, Brodde —*
började han — och du skall finna herr Nils och
befria honom!
— Så vi dt en man kan det, så skall jag göra
det! — genmälte Brodde.
— Och likvisst borde det icke ske . . . lugna
dig, sven, jag förstår din ifver och jag berömmer
den, men jag ser något, som icke du ser, och detta
lägger orden på min tunga . . . herr Nils bör icke
återvinna sin frihet än så länge . . .
Brodde betraktade riddaren med både häpnad
och förvåning. Utan tvifvel var detta hans tal en
förvirrad hjernas tal, huru lugn och djup än blicken
var. — Hvad skulle I väl se, som jag icke ser och
som skulle göra det önskligt, att herr Nils’ fängelsetid
förlängdes utöfver hvad som kan behöfvas ?
— sporde han.
— Sveriges rike, sven!
— Sveriges rike . . .? Jag tänkte dock, att
Sveriges rike behöfde hans arm ju förr dess bättre.
— Nej, sven, nej . . . så länge striden går löst
mellan biskop Kettil och kungen, må herr Nils

vara borta. Tvenne fall kunna inträffa. Antingen
skall konungen eller biskopen segra, men i båda
fallen skall Sveriges rike först då rätt behöfva en
sådan man som herr Nils . . . Skulle han nu komma
med, kan ingen säga, om han icke skulle forderfva
allt, och sig sjelf i första rummet.
— Detta är mer, än som jag kan fatta! — invände
Brodde.
-- Herr Nils vill strida för konung Carl! —
yttrade den gröne.
— Och hvad hafven I väl deremot att invända?
— Att konung Carl ej mera duger för Sveriges
rike!
— Men den danske kungen . . ., men erkebi-
skopen ?
— Ja, de duga, hvilkendera som helst af
dem.......... De skola framtvinga hvad som måste
fram, och det är Sveriges sjelfständighet. Allt
detta kan du säkert icke fatta, sven, men tänk på
mina ord och sätt tro till dem, ty jag sätter herr
Nils lika högt som du, och jag vill en gång se
honom som den främste mannen i Sveriges rike. . . .
Derför ser du måste just det förebyggas, som han
nu har satt sig i sinnet, konung Carl får ej komma
åter .... det är det samma som att förlänga
nöden och eländet i landet, och segrar biskopen,
såsom det väl likar sig till, och erkebiskopen återkommer,4
så skall han aldrig mer låta den främmande
konungen sätta sin fot i riket. . . .
Ett lifligt utrop at Brodde, som tillkännagaf,
att ett ljus uppgick för honom, kom riddaren att
göra ett uppehåll.
— Ja, ser du sven ... så törhåller det sig
— fortsatte han derpå — erkebiskopen må sätta
qvarnen i gång] och börja mala, tro mig, det
skall ej töfva länge, känner jag honom rätt, förr
än riket skall behölva en riddare ... en ny Engelbrekt,
och denne riddare skall Nils Sture blifva!

När riddaren slutat, satt b an länge och betraktade
Brodde, följande med skarp blick bvarje
den minsta skiftning i ansigtsuttrycket, tör att
deraf finna, hvilken verkan han åstadkommit med
sitt tal. Men Brodde reste sig upp, och ett sorgset
allvar tronade på hans panna.
— Jag är rädd för, riddare — sade han —
att I här hafven gått längre, än som I hafven
rätt att gå ... jag kan ock förstå, att eder hand
var med och hindrade, att icke tidenderna från konungen
kommo herr Nils till handa, då han för sju
år sedan hade bort vara helt annorstädes, än här
på Penningeby! — Sven! — utropade riddaren och sprang
upp. — Ja, så måste det hafva varit, jag tager ej
mina ord tillbaka, och det säger jag eder tillika,
riddare, mina öron äro icke desamma, som de,
hvilka då hörde eder och lydde edert råd!
Den gröne riddaren stod mållös, och för ett
ögonblick var det som om han sväfvat mellan
vrede å ena sidan och ett öfverlägset undseende
å den andra, tills slutligen detta senare tog öfver-
handen, och ett drag af obeskriflig skönhet bredde
sig öfver hans anlete.
— Icke heller denne! — sade han liksom för
sig sjelf, hvarpå han tilläde högt — godt, godt,
sven, blif vid din gerning, den är god som guld,
och jag vill icke tvinga ditt samvete.
Gnolande på den gamla visan:
Waldemar med vårom luff
du må väl inne stande —
vände han sig om och gick bort åt rummet.
Brodde stod stilla. Han kunde ej fatta den
besynnerlige mannen, men han kände inom sig,
utan att han kunde utreda denna känsla, huru
innerligt kär riddaren hade herr Nils, och det

gjorde honom till och med ondt att ej kunna gå
in på hvad den gamle framkastat. Tydligen låg
det sorg i den blick, hvarmed han skildes från
Brodde, när han gick bort mot fönstret. Den
blick, som mötte hans, när riddaren åter vände
sig om, var den gamla, till hälften fåniga, och det
lösa löjet, som icke tycktes hafva något med hans
väsende att skaffa, låg åter förstenadt på hans
läppar. Med tungt hjerta lemnade Brodde den gröne
riddaren, om hvilken fcan stannade vid den tanken,
att hans hjerta var godt och ville det bästa,
men att hufvudet trasslade sönder allt och sålunda
kom ofärd åstad, der han ville skapa idel
lycka. II 3S

' 4.
I det biskopliga lägret.
Med mycken framgång hade biskop Kettil
skött svärdet i Östergötland. Allmogen förenade
sig med honom, slotten belägrades, och när han
fått ett af dem, Ringstaholm, i sina händer och
köpstäderna lofvat bistå honom, drog han norrut
in åt Nerike. Här fick han in Örebro, och drog
så in i Westmanland fram till Westerås, hvars
slott hans farbroder Nils Kristersson (Wasa) innehade.
Der i staden hölls ett möte, och af de till-
städesvarande riddarne och allmogen utvaldes biskopen
till „förste styresman för hela riket“.
Sålunda utrustad med större makt ryckte han
mot Stockholm och började belägra denna stad,
det var omkring den 11 Februari. Hans här var
ganska stor, och från Dalarne hade en ansenlig
styrka kommit till honom, och hans läger sträckte
sig öfver både Norr- och Södermalm. Den käcke
biskopens ögon strålade af fröjd, när han red
omkring och besåg belägringsarbetena. Han samtalade
dervid ofta med enskildte bland bönderna,
och för hvarje dag blef han dem allt kärare.
Det var också i hans väsende något fritt
och manligt, som tilltalade böndernas hjertan.
Väl kunde han stundom i hettan tillåta sig ett

och annat, som i bondens tanke var något för
mycket, men bonden begrep honom fullt. Det var
icke något hemligt och förstulet, utan allt var ge-
nomklart och bottenärligt.
En dag i slutet af Februari straxt på eftermiddagen
red biskopen, åtföljd af sin farbroder
och några andra riddare, öfver isen från Södermalm
fram mot Liderne eller den nuvarande Kungsholmen.
Just som han var midt för Kedjeskär,
mötte han en gammal Dalkarl, som kom gående
med yxan på axeln, aktande sig söderut. Biskopen
kände honom och höll in sin häst.
— Guds fred, gammel Mats! — sade han —
det likar sig att gå oss väl i händer!
— Ja, väl så — svarade bonden — och vinner
du Stockholms by, så . . .
— Så draga vi nedåt Danmark och hemta
erkebiskop Jöns — inföll biskopen lifligt.
Bonden sade ingenting, men strök sig med
handen bakom örat och såg fundersam ut, hvarför
biskopen tilläde:
— Eller hvad menar du sjelf, Mats . . .?
— Hm ... du har så brådt med erkebisko-
pen, att du glömmer hvarför vi dragit hit ned.
— Och hvarför? — röt biskopen och tryckte
sporrarne i sin häst, så alt denne stegrade sig.
— Vi vilja ha våran kung igen och blifva
q vitt Dansken! — yttrade bonden helt lugn. —
Och sedan kommer väl erkebiskopen åter . . . det
är min mening, och så tänka vi alla.
— Guds död, gammel Mats, det är för min
frände, för den skymf som blifvit tillfogad Sveriges
rike i hans person, det är derför, som jag
gripit till svärd och sköld . . .
— Och vi för kungen — tilläde dalkarlen —
och vinner du ditt och vi vårt så är det till assint
att sörja! En mörk blixt tändes i biskopens öga och
han sprängde bort öfver snöfältet, så att riddarne

hade svårt att följa honom. Bonden såg efter den
förtviflade ridten en stund, men tryckte derpå
hatten ned öfver pannan och fortsatte sin väg.
— Jag menar, det är fördöm dt folket med
sitt tal om kung Carl! — sade biskopen i det
han red upp på stranden till en höjd, hvarifrån
man hade god utsigt öfver staden och slottet samt
Kedjeskär med klostret och de båda lägren.
— Också har den visan sjungits i böndernas
öron så länge, att hon hunnit riktigt laga fäste!
— yttrade riddar Nils Kristersson — jag känner
det bäst, som från Westerås slott haft tillfälle att
vara i beröring med dem.
— Det är, Gud bättre, herr Nils Stures visa,
derpå vill jag lefva och dö! — yttrade Krister
Bengtsson (Oxenstjerna). — Det fattas blott, att
han sjelf kommer hit en vacker dag, så är spelet
förloradt, och kommer kung Artur tiit igen, så
lärer det dröja, innan vi återse min broder.
Biskopen yttrade intet vidare, utan satt och
såg på det höga tornet Kärnan, som belystes af
eftermiddagssolen och från hvars spets Dannebro-
gen lyste så röd mot himlen. Och liksom om han
fått en ny tanke vid åsynen af den röda duken
med sitt hvita kors, sprängde han ned från höjden
och ilade bort öfver isen igen mot Norrmalm
och Clara kloster, der han hade sitt högqvarter.
När han red in på klostergården, stod herr
David Bengtsson der och blickade mörk framför
sig, tydligen begrundande något, som en framför
honom stående sven haft att säga. Biskopen gick
fram till riddaren, sedan han stigit af sin häst,
och äfven de öfrige riddarne slöto sig till kretsen.
— Hvad vill svennen? — sporde biskopen
tvärt. — Han vill lemna Almarestäk i edra händer,
biskop Kettil!
— Almarestäk . . . hvad säger du, sven? . ..
Den gåfvan vore guld värd!

— Så menar ock jag! — genmälte svennen.
— Dock tages det slottet icke så lätt — inföll
herr Nils Kristersson — jag menar det vore
bättre, om du komme hit, sedan du fått slottet i
dina händer, sven.
— Det blir min sak — yttrade svennen —
kan jag icke fylla mitt ord, så är ju dermed ingen
skada skedd, kan jag det åter, så . . .
— Nå väl, hvad menar du . . .? — sporde
biskop Kettil lifligt.
— Ja, se derpå hänger det . . . lemnar jag
slottet i edra händer, så gör jag det icke för
intet. — Säg ut, hvad du fordrar, så skall du hafva
det, så visst som jag bär min faders sköldemärke!
— sade biskopen.
— Jag har gjort den stränge riddaren, herr
David, anbudet — svarade svennen — och det
står till honom, om han vill gå in på mitt vilkor,
i annat fall, så må mitt anbud falla.
— Och vilkoret? — sporde biskopen häftigt,
och herr David spände sitt öga i svennen.
— Jag vill för en dag och en natt föra befallningen
på ett af de slott, som riddaren eger i
sin värjo. — Hahaha — skrattade biskopen, så det skållade
i klostergården — djerfvare karl än du månde
vara, vet jag mig icke hafva funnit förr . . . hvems
sven är du?
— Jag ar ännu ingens . . . kommer nu hem
från många års fångenskap i Danmark.
— Det låter höra sig . . . så går du i min
tjenst, och kan du gifva mig Almarestäk i händer,
så skall jag lägga mitt ord för dig hos min
frände här, herr David Bengtsson.
— Almarestäk skolen I hafva i händer, biskop,
så vidt som I, herr Bengt, fyller mig vilkoret
upp, och jag tänker, att det är tjenst som
duger och bättre, än om jag vore eder egen sven.

— Du har ett envist hufvud, sven . . . men
godt, sådant folk brukar vara godt att hafva till
vänner ... Nå väl, herr David, hvad sägen I . . .?
Stäkets slott i mina händer, och jag öfverlemnar
det till eder sjelf och eder broder, herr Krister,
att hålla vår frände erkebiskopen till handa.
Riddaren stod synbarligen i valet och qvalet.
Det äskade vilkoret kunde icke annat än förefalla
honom underligt, och han anade någon argan list
derunder samt eftersinnade i sin ordning de medel,
hvarigenom han skalle kunna förebygga hvarje
fara för sig, om han uppfylde svennens önskan.
— Ja väl — sade han slutligen — svennens
bud är lika frestande för mig, som för eder,
frände Kettil, och vill du, sven, gå in på mina
motvilkor, så må saken vara uppgjord.
— Dem vill jag höra! — sade svennen.
— Du må icke hafva annat folk än mitt på
slottet, och sjelf vill jag vara der närvarande!
Ett flygtigt skimmer af glädje upplyste svennens
anlete, men det var så kort, att ingen fä-
stade sig dervid, och han stod så betänksam och
tycktes grunda på och noga öfverväga de af riddaren
uppstälda motvilkoren.
-- De vilkoren synas mig vara billiga, sven!
— inföll biskopen, som, ju mer han tänkte på fördelen
af att för så godt köp få in det starka er-
kebiskopliga slottet, blef orolig öfver, att möjligen
svennen skulle draga sig tillbaka.
— Så må det då gå, såsom I viljen, herr
David — yttrade då svennen — men då skolen I
ock gifva mig edert ord, biskop Kettil, att det
sker, som lofvadt är, och I alle, stränge riddare,
som ären här närvarande, skolen vara vittnen till
vår öfverenskommelse. — Mitt ord har du, sven — utropade biskopen
— och jag svarar för de gode herrarnes vittnesbörd.
Dermed gick han upp åt den klosterbyggnad,

der han hade sina rum, och han tog svennen och
herrarne med sig, för att vidare öfverlägga om
hvad som vore att göra. Man stannade vid det
beslut, att svennen, när tiden var inne och han
påfordrade folk att utföra sitt djerfva vågspel,
skulle få välja, hvilka han ville bland biskopens
eller herrarnes svenner.
Så gick en vecka och man var inne i Mars.
Svennen hade icke vidare låtit höra af sig, och
biskopen började gifva luft åt sin otålighet i skämtfulla
ord till herr David, hvilken blifvit föremål
för uppmärksamhet hos vissa landsvägssvenner,
och desto mer förbittrad blef herr David. Han
visste icke heller, huru han skulle tolka svennens
uppträdande, om någon eller ingen betydelse låg
deruti, och denna ovisshet gjorde honom mer bekymmer,
än han ville låtsa om.
Men omkring en vecka efter den gjorda öfver-
enskommelsen, just som otåligheten och grämelsen
stod på sin höjdpunkt i det biskopliga lägret utanför
Stockholm, befunno sig en afton tvenne svenner
och en munk nedanför kanikehuset vid Upsala
domkyrka. Det var kolmörkt och östanvinden
förde tjocka snömoln öfver himlen Svennerne
gingo några steg fram åt den krokiga gatan och
sågo uppåt fönstren, der ett och annat ljus lyste,
stannade och lyssnade och gingo så åter tillbaka
igen. Munken stod stilla och tycktes icke dela sven-
nernes otålighet. Han stampade smått med fotterna
ibland för att hålla dem varma och drog
hufvan väl omkring hufvudet, men för öfrigt visade
han inga tecken af den orofulla väntan, som
utmärkte de båda svennerne.
— Jag menar, att den fromme herren till
sist icke vågar sig ut — yttrade den ene af desse
till munken — vore du ej så säker på din sak,
Erik, och litade jag ej så fullt och fast på din
klokhet, så ginge jag sjelf upp . . .

— Då vore allt förloradt — genmälte Erik.—
nej han skall säkert komma, och han må ej veta
annat, än att det är han, som bringar S:t Eriks
slott ur Danskarnes händer . . . Jag kan ej annat
än se ett helgons finger i hela denna färd, allt
sedan jag drog från Penningeby för att träffa eder
i Stockholm .. . Den stackars svennen, som skulle
