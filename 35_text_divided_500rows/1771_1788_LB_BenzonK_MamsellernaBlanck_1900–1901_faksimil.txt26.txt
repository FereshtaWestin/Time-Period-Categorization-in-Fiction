i senare tider anlagda stora begrafningsplats —
Nya Kyrkogården.
Några minuter efteråt knackade Ehrensvärd på dörren
till konungens rum och anmälde:
— Baron Axel Anton von Silfverhorn anhåller aller-
underdånigast om företräde hos Ers Majestät.
Konungen, som var ifrigt sysselsatt med att. studera
och ordna en del papper, lyfte blicken med ett uttryck
af förvåning. — Hvad kan han vilja? mumlade Gustaf för sig
själf. Om jag ej misstagit mig på honom tillhör han
dem som sällan och ogärna bedja om något. En ovanlig
människotyp, gud nå’s så visst.
Han vände sig nu till Ehrensvärd och sade:
— Känner ni hans ärende, mon cher harón?
— Nej, Ers Majestät. Jag kan endast säga, att han
ser ganska échaufferad ut. Något viktigt måste det i
alla fall vara. Denna ovanliga tid på dagen, denna . . .
— Ja visst! Det är bra! afbröt konungen. . . Bed
herr baron vänta några minuter, så skall jag stå till hans
förfogande.----------- Medan Axel Anton von Silfverhorn väntar på enskild
audiens må det tillåtas oss att med stöd af historiska

408
källor ingå på en mera uttömmande skildring af den
furste, under hvilkens regering vår berättelse spelar.
Att den blir något lång skall läsaren helt säkert urskulda
oss. Ty denna konung var en af de från olika
synpunkter intressantaste monarker, som någonsin suttit
på en tron.
Från mödernet och från sin store morbroder —
Fredrik II af Preussen hade han fått i arf en viss naturlig
ovilja mot och af smak för religionen.
Grefve Carl Fredrik Scheffer, dåvarande kronprinsens
guvernör, berättar huru denne, då han vid tio års ålder
läste sina böner, därunder alltid tänkte på något annat
och ansåg bibeln för den tråkigaste bok i världen.
Denna medfödda irreligiositet hade sedan genom uppfostran
yttermera utvecklats. Konungens båda guvernörer,
grefvarne Carl Gustaf Tessin och Scheffer voro väl såsom
gamla tidens svenskar i allmänhet i hög grad gudfruk-
tiga. Den senare skref till och med mot ateismen och
Voltaire. Men hans — Gustafs — båda lärare, Dahlin, sedermera
adlad till von Dahlin, och Klingenstjerna, voro
däremot fritänkare och öfvade ett fördärfligt inflytande
på sin furstlige lärjunge. En följd häraf var äfven åtminstone
till en del, den afgjorda smak för franska litteraturen,
som utmärkte konungen ända från barndomen.
Läsningen af Voltaire och Encyklopedien* utgjorde hans
käraste sysselsättning, och han blef till och med stött
om någon dristade höja sin sin röst mot siaren på
Ferney.** Detta bristande sinne för gudsfrukan och för allvarlig,
mera djupgående uppfattning af det mänskliga lifvet
* Det banbrytande, all mänsklig kunskap omfattande verk,
livars författare voro: d’Alembert, JRosseau, Mallet, Marsais, Voltaire,
Grimun m. fl.
** Ett slott, där Voltaire residerade.

409
och dess bestämmelse, hvilket var så utmärkande för
konungen, gick, såsom ofta plägar vara fallet, hand i hand
med en utomordentlig högfärds- och fåfänglighetsanda.
Redan grefve Scheffer klagar häröfver.
Allt, hvad den unge prinsen gjorde, ansåg han själf
vara godt och väl, och han trodde ej att någpn, ehvad
han företog sig, skulle våga skratta åt honom. En grann
klädning ådrog sig hans högaktning, och han fann intet
annat ädelt än hvad som lyste af utvärtes prydnad och
ståt.* Ynglingen och mannen liknade i dessa fall beständigt
alltför mycket barnet. Hofvet och, så vidt möjligt var,
hela nationens seder började därför snart få smak af sin
konungs anda, såsom man ej annat kunde vänta i en
nästan enväldig stat, där hofvet i detta ords gamla betydelse
ännu alltjämt var en verklighet och inflytandet därifrån
på det hela således satt utom all fråga.
Gustaf III blef reformator ej blott af regeringssättet,
utan äfven af sederna, och man kan endast beklaga, att
det är omöjligt att i denna senare egenskap skänka honom
det anseende, som han förtjänar att tillerkännas i det
förra. Men om någonsin är det i afseende på honom
af nöden att ej blott hafva ögon för ena sidan af hans
väsende och gärningar. Han är en Janus med dubbelansikte,
hvars karaktär kan anses såsom en af de svåraste
af alla historiska karaktärer att riktigt uppfatta och bedöma.
Till en början var det hofvet som fick röna inflytelsen
af hans reformer.
Här skulle allt inrättas efter franskt mönster. Levéer **
infördes efter den strängaste Versailles-etikett, och till och
* Riksrådet grefve C. F. Scheffers berättelse till Sekreta Utskottet.
** Mottagningar på sängen.
Mamsellerna Blanck. 52

410
med konungens sängkammare var anordnad i fullkomligt
franskt manér.
De vakthafvande officerarne försågos alldeles som i
Frankrike, med små svarta ebenholtskäppar med elfen-
bensknapp — ett tecken till oinskränkt makt! I stället
för hoffröknar, hvilka med sin oskyldiga glädtighet förhöjt
hofvets hvardagslif, gaf konungen åt drottningen,
mot hennes vilja och endast emedan så var bruket i
Frankrike, sex så kallade statsfruar, gifta fruntimmer,
som med sina små familjeintressen äfven införde den
därifrån oskiljaktiga intrigandan.
I allt iakttogs den .mest utstuderade etikett.
Man behöfver blott erinra sig huru det gick till vid
Gustaf III:s offentliga spisningar för att hafva hela underligheten
i denna tids ceremoniväsen lifslefvande framför
sig. Vanligen ägde förut en större »cirkel» rum. Vid
ett bord spelade drottningen quadrille med ämbetsmän
af minst generals rang. De gåfvo stående korten till
sina medspelare — hvarje gång under en djup bugning
för drottning Sofia Magdalena.
Då turen kom till henne att gifva ombesörjdes detta
af vakthafvande kammarherren, som endast i detta syfte
under hela spelet stod bakom hennes stol och å drottningens
vägnar styrde om likviden vid spelets slut.
Konungen spelade trente et quarante vid ett långt
bord, öfvertäckt af grönt kläde. I samma ögonblick
konungen sköt sin stol från spelbordet slutade äfven
drottningen sitt parti, om det också var midt i en gif-
ning. Spelet räckte ungefär en timme, stundom med
kvart. Då sedermera den kungliga spisningen gick af stapeln
sutto de kungliga personerna vid långsidan af bordet,
och på den motsvarande stod hofjunkaren och trancherade
samt lade för. Hofcirkeln stod i en halfrundel på något
afstånd under vördnadsfull tystnad. Konungen nickade

411
än åt en, än åt en annan och vinkade stundom någon
af samlingen till sin plats.
Denne lycklige blef under konversationen stående i
bugande ställning bakom konungens stol och drog sig
sedan tillbaka till den öfriga kretsen. Därefter fram vinkades
en ny, och så undan för undan.
Någon kvällsvard vankades icke för de öfriga vid
dessa offentliga spisningar, till hvilka allmänheten ägde
tillträde såsom åskådare.
Utan tvifvel — heter det i Schinkel-Bergmans Minnen
— kunna vi ej undgå att under denna konungens alldeles
ovanliga böjelse för etikett och ceremonier spåra
en tydlig och ganska fin beräkning. Förmodligen åsyftade
han att därigenom åter så småningom vänja sina
undersåtar vid konungadömet och under intrycket af dess
yttre glans upplifva det i deras hjärtan.
Glädjen och de offentliga nöjena fingo efter revolutionen
och upphörandet af partibitterheten nytt lif. Släktingar,
vänner och grannar, som af politiska skäl länge
ej sett hvarandra, började åter umgås på förtrolig fot
till och med.
Konungen själf sörjde med outtröttlig ifver för de
offentliga nöjena. På de s. k. börsassembléerna, hvilka
fortforo under konungens hela regeringstid, hade man
ofantligt roligt, och konungen själf jämte hela hofvet
bidrog nästan alltid att genom sin närvaro och vänlighet
förhöja balens glans och trefnad. Hofvet själf gaf det
yppersta föredöme. Baler, fester och tillställningar följde
hvarandra så tätt i spåren att man knappt hann draga
andan, innan det ena nöjet aflöste det andra.
Bland de muntraste tillställningarna vilja vi påpeka
Ulriksdalsresorna vintern 1775. Härvid tillgick på följande
sätt. Sent om aftonen, vanligen efter operan eller
couren såg man en hel hop människor, hvaribland konungen,
drottningen, de båda hertigarne m. fi. rangera sig i

412
kappsläden, en dam och en kavaljer i hvardera. Vid
sidorna af bvarje släde redo två ryttare med bloss, tåget
öppnades med pnkor och trumpeter och så bar det af
midt i kalla vinternatten till Ulriksdal.
Så snart man kommit fram superade man och beredde
man sig att nästa dag uppföra någon pjes, hvari
konungen själf, hertig Carl eller grefve Carl von Fersen
ofta hade hufvudrollen. De förnämsta sujetterna å spinnsidan
voro drottningens hofdamer, fröken Uggla, fröken
Carolina Lewenhaupt m. fl.
Vi nämnde skådespel. De voro Gustaf III:s svaga
sida. Han var den störste aktören i sitt rike. Denna
böjelse vaknade tidigt.
Redan hans guvernör grefve Carl Gustaf Tessin klagar
häröfver. Hans (Gustafs) böjelse för dessa nöjen var så
stor att han som barn ej behöfde se mer än en enda
representation, isynnerhet om det var en tragedi, förrän
han hade den helt och hållet i sitt minne. Anmärknings-
värdt är tillika att de kvinnliga rollerna behagade honom
mest, och bland dessa roller förnämligast dens — som
på tiljorna var grannast klädd.
Han roade sig ofta — särskildt under af- och på-
klädningen — med att deklamera någon viss drottnings
eller prinsessas roll. Och hade han vid samma tillfälle
den turen att komma öfver någon serviett att fästa bakom
sig som släp och något annat linne till hufvudbonad, var
hans förnöjelse utomordentlig.*
Sedan prinsen blifvit fullvuxen och ännu såsom regerande
furste dref han denna vurm ofta ända till raseri.
Teatrar inrättades på lustslotten.
Man kan göra sig en föreställning om till hvilken
grad dessa tidsfördrif då lyckats vinna burskap inom
hofkretsarna samt till hvilken virtuositet flere af de kung-
* Grefve C. F. Scheffers redan citerade berättelse om Gustaf
III:s barndom.

413
liga personerna själfva hade förstått uppdrifva sina talanger
för teatern, då inom en tidrymd af endast tre
dagar, det hände sig att så väl konungen som hertig
Carl uppträdde i titelrollen af tre olika tragedier.
Konungen spisade offentligt i sin aktördräkt. Ett
rykte spreds att han blifvit svagsinnt. Det kom till hans
kännedom. Han lät då, förnämligast på en af sina vänners
inrådan, förmå sig att något svalka sin passion för
teatern — dock endast för att med samma öfverdrift
och samma ifver ägna sig åt en annan art af hofnöjen:
de praktfullaste s. k. karuseller. (Bland dessa äro särskildt
ryktbara den på Ekolsund 1776 och den i Stockholm
1777.) Konungen steg upp klockan tre om morgnarna
för att öfva sig i ridkonst och fäktning. Man hörde
snart ej talas om annat än karuseller, lansar, sköldar
och spjut. Den snart sagdt enda egenskap, som för Gustaf III
hade något värde, var sällskapsvettet : gåfvan att kunna
kläda sig, konversera, dansa, öfverglänste i hans föreställning
alla andra. Dygden var en leksak, hvaråt man
gjorde sig lustig, såsom åt en gammalmodig dräkt eller
ett bohagsting, som visserligen kunde hafva haft stort
värde för förfäderna, men som man trodde sig själf hafva
vuxit ifrån.
Vi undvika hälst att vidare utbreda oss öfver ett
ämne, som i sig själf t ej kan vara af någon synnerlig
vikt eller af ett allmännare intresse: öfver mysterierna
af konungens (och hans bröders) enskilda lefnadssätt.
Men vi böra likväl tillägga att enligt samtidas vittnesbörd
föga annorlunda lefdes af hela den talrika hofpersonalen.
Låtom oss höra ett af dessa vittnen,* hvars tunga
visserligen understundom må anses alltför bitande, men
* Den förut ofta citerade grefve L. A. Hamilton.

414
hvars trovärdighet vi icke böra sätta i fråga, då det
gäller ämnen, dem han själf varit i tillfälle att beskåda.
»Middagen var knappt förbi», säger han, då det är
fråga om att skildra lefnadssättet på Gripsholm under
vintern 1776, »förrän alla fruntimmer försvunno. Om
aftonen syntes flera af dem åter med blossande färg,
matta ögon, opudrade chignoner», o. s. v.
»Pagerna i allmänhet, säger samme häfdatecknare på
ett annat ställe, voro i synnerlig nåd, och konungens
olyckliga böjelse i detta ämnet var ingen hemlighet.»
Också spelade dessa unga herrar och deras gelikar
den förnämsta rollen vid hofvet.
De trängde sig in i alla sällskap, kastade sig, då de
vistades på lustslotten i fåtöljerna i drottningens sängkammare,
blandade sig i allt, dömde om allt.
På detta anstötliga sätt fingo de länge uppträda, tills
det slutligen lyckades den gamle riksmarskalken grefve
von Liewen, som varit page hos Carl XII och berättade
om dennes sätt att behandla ungdomen, att något stäfja
detta skamliga ofog. Konungen ville ej vara olik ett så
glänsande föredöme som den världskunnige hjälten.
Mera än en gång ådagalade Gustaf III en ren pojkaktighet
i sitt uppträdande.
Knappast hade han fått veta, att den från Ryssland
hemkomne svenske ministern baron von Nolcken var en
hetlefrad spelare, som aldrig fördrog att någon såg i
hans kort, förrän monarken fick det infallet att sätta von
Nolckens tålamod på prof.
Under det man spelade kort i en hofcirkel, ställde
konungen sig liksom af en händelse bakom von Nolckens
stol, men befallde honom sitta stilla och förbjöd honom
att afbryta spelet.
Det fortsattes följaktligen, och Gustaf icke blott lutade
sig fram öfver von Nolckens kort, utan yttrade sig
om hvar je utspel.

415
Baron von Nolcken blef mer och mer otålig, svettades,
fick otur, bief tankspridd, spelade illa och tappade.
Förgäfves hoppades han att konungen någon gång skulle
bli trött på att stå och hänga vid detta spelbord.
Slutligen då baronen i ren förargelse spelade uppenbart
på tok och Gustaf skrattande anmärkte detta, blef
den förre icke längre herre öfver sig själf utan reste sig
hastigt från stolen och yttrade med den största häftighet
till konungen: —; Ers Majestät är, ta mig tusan djäflar, inte gjord
att stå bakom stolar!
Nu först hade denne vunnit sitt spel, svängde sig på
klacken, klappade händerna och skrattade.
Då Gustaf befann sig i gunstlingarnas slutna krets,
behandlade dessa honom helt och hållet såsom sin like.
Stundom hände det att han, då han vid dylika tillfällen
spelade schack med dem, gjorde orätt. I det han
skämtsamt fäste sin motspelares uppmärksamhet på något
annat föremål, flyttade han eller tog bort någon af pjäserna.
Lifpagen De Besch (slutligen hofmarskalk och chef
för Adelsfaneregementet) yttrade vid ett sådant tillfälle:
— Det är en lycka i alla afseenden att Ers Majestät
ej är en enskild person, ty en sådan skulle komma att
stå förbannadt illa till boks för dylika hocus pocus!
Om den kungliga fåfängan blef sårad, bibehöll Gustaf
minnet däraf så länge han lefde.
En dag, då han jämförde sitt hof med det franska,
yttrade han:
— Konungen af Frankrike har likväl en långt mera
lysande omgifning än jag. Hvilka namn finner man ej
bland hans kammarherrar! Visserligen har jag en baron
Ehrensvärd, en grefve Hamilton, men hvad vill det säga
mot en hertig af Villars, en hertig af Duras?

416 Kammarherren, grefve A. L. Hamilton, som just då
var vakthafvande och fann sig stött af Gustafs yttrande,
genmälde :
— Nå, nå, Ers Majestät, dessa hertigar äro ju också
kammarherrar hos konungen af Frankrike, vi endast hos
konungen af Sverige.
Den köld, som sedermera ömsesidigt uppstod mellan
Gustaf III och denne Hamilton kan enligt Crusenstolpe,
som vi här anfört, dateras från detta tillfälle.
Vi hafva kanske redan väl utförligt yttrat oss om
denne konung och kanske väl skarpt påpekat hans fel.
Hans förtjänster har läsaren inhämtat i svenska historien,
och därför är det ej af nöden att upprepa dem i detta
sammanhang. Om Gustaf IILs regering och personlighet hade många
mörka sidor att förete, så erbjöd denna regering och denna
personlighet äfven många ljuspunkter.
I sin härliga sång vid Svenska Akademiens, Gustaf
III:s skapelses, jubelfest, sjöng Esaias Tegnér bland annat:
»Det låg elt skimmer öfver Gustafs dagar ...»
Och i mångt och mycket hade skalden visserligen rätt.

»i a 20 .
En audiens på Haga.
Axel Anton von Silfverhorn fick vänta en god stund
på företräde, men slutligen korn det efterlängtade ögonblicket.
Det var den redan förut omtalade kammarpagen, som
öppnade dörren till konungens rum och släppte in undersåten
till hans monark.
Gustaf hade blifvit försatt i ett blixtrande godt lynne
genom de båda skaldevagabondernas morgonhyllning. Och
detta bör ej väcka förundran. Icke ens den store Ludvig
af Frankrike eller en Augustus i Rom blef mera snillrikt
firad af sina poeter.
Lifligt och med framräckta händer gick konungen
friherre Silfverhorn till mötes.
Denne bugade sig behagfullt med högra handen mot
hjärtat och den vänstra på paradvärjans briljanterade —
nej, rubininlagda — fäste.
Vi minnas ju att Axel Anton hade en liten svaghet
— une petite faiblesse — för dessa röda ädelstenar.
— Det var en hel evighet sedan man hade nöjet att
se er, cher baron! utbrast konungen med en hjärtlighet,
som var fullkomligt osminkad.
Mamsellerna Blanck. 53

419
»Rikets förste aktör» kunde, äfven han, vara naturlig
och okonstlad, då han så ville och då ett motsatt uppträdande
icke med nödvändighet betingades af omständigheterna.
— Ah, Ers Majestät är alltför god! stammade Silfver-
horn, i det Gustaf bestod honom en flyktig omfamning
och, enligt den tidens sed, en kyss på kinden.
— Se så, mon cher harón, var nu så god och tag
plats, där ni tycker att det är bekvämast. . .
— Ers Majestät. . .
— Inga invändningar! sade konungen lifligt. . . Här
ute på mitt kära Haga vill jag helst ge ceremonierna på
båten . . . helst till och med slippa att vara kung, tilläde
han med en anstrykning af vemod.
Det är svårt att säga om detta vemod var naturligt
eller speladt.
Kanske likväl det förra. Konung Gustaf III hade
just under denna period mången känning af kronans
tyngd. Stundom tryckte hon till och med så hårdt, att
han glömde hennes glans. Det stundande, oundvikliga —
det vill säga för honom, om han ville bevara sin prestige,
oundvikliga — kriget med Ryssland sysselsatte alla hans
tankar både dag och natt.
Men i dag hade två sånger förmått hvad icke champagnen
och seltersvattnet, hans älsklingsdryck, förmådde.
De hade skingrat de dystra molnen på hans panna och
gjutit lefnadsmod i hans ådror.
Silfverhorn tog, sålunda uppmanad, plats på en stol
i rococo-stil, klädd med blommigt kinesiskt siden och
märkvärdigt stadig på sina svängda spindelben.
— Nå, mon. cher harón Silfverhorn, utlät sig konungen,
jag förmodar att detta ej är blott och bart en artig-
hetsvisit? Helt säkert kommer ni i något utomordentligt
viktigt ärende.

420 Den olycklige ädlingen kände sig något förbryllad
af denna inledning, och det må man ej förtänka
honom. — Kanske rent af en statshemlighet? fortfor Gustaf
med ett lätt skratt. . . Sådana börjar jag nästan få för
många till lifs. De tråka ut mig. Ni skulle väl aldrig
ha funderat på att falla min skarpsynte Argus, min nitiske
Liljensparre, i ämbetet? Det skulle han inte tycka om!
Silfverhorn kände sig hardt när förbittrad af det
gäckande tonfallet i konungens ord. Men vid närmare
eftertanke erkände han att han snarare borde vara tacksam.
Utan att själf ana det, ledde ju monarken honom
på god väg därigenom att han nämnde lagman Liljen-
sparres namn.
— Ers Majestät, sade han, sedan han lyckats hämta
tillräcklig fattning. Ers Majestäts polischef har på visst
sätt gifvit anledning till att jag nu besvärar Ers Majestät
med min närvaro . . .
—•. Besvärar? Au contraire, * cher harón.. . Ja så, ni
har något skäl att vara missnöjd med Liljensparre, frågade
konungen.
Han gjorde sig ej besväret att dölja sin nyfikenhet.
Det var så sällan man infann sig hos honom med muntliga
klagomål öfver den myndige polischefen — därför
att man så sällan fick tillfälle därtill.
— Missnöjd med Liljensparre, Ers Majestät? genmälde
friherren. Denna fråga kan besvaras med både
ja och nej . . .
— Ah! Hur så?
— Jag uppsökte igår lagman Liljensparre i en angelägenhet
som rörde hans maktpåliggande ämbete . . . Det
var uppriktigt sagdt en ynnest jag ville utverka mig . . .
— Jaså! Och denna ynnest?
Tvärtom.

421
— Kunde ej beviljas, Ers Majestät. . . Följaktligen
har jag skäl till missnöje med lagman Liljensparre. Men
att beklaga mig öfver honom, därtill har jag ingen rätt,
ty jag vet ju alltför väl, att han endast fullgjorde sin
ämbetsplikt, som ej tillåter honom att visa mannamån.
— Och denna ynnest, som Liljensparre icke ville
eller, rättare sagdt, kunde bevilja? fortfor konungen, som
började blifva intresserad och vädrade ett pikant bidrag
till skandalkrönikan. — Denna ynnest trodde jag mig kunna utverka hos
Ers Majestät, svarade Silfverhorn frimodigt.
Gustaf III:s panna lade sig i djupa veck.
Han fixerade ädlingen med en på samma gång misslynt
och frågande blick samt vandrade därefter ett par
slag fram och tillbaka med ansiktet sänkt mot golfvet
och med händerna på ryggen.
Slutligen hejdade han sig plötsligt inför Silfverhorn.
Denne hade rest sig från stolen.
Hans hjärta klappade våldsamt, ty utan att veta
hvarför kände han olycksbådande aningar.
— Och hvad innebär denna ynnest? frågade Gustaf
III, i det han på ädlingen fäste en forskande blick.
— Två arma varelsers frigifvande ur rannsakningshäktet,
Ers Majestät. . .
— Manliga eller kvinnliga?
— Kvinnliga, Ers Majestät.
Axel Anton von Silfverhorn kände att han rodnade,
då han besvarade denna enkla och helt naturliga fråga.
Konungens blick mulnade ännu mera.
— Jaså, min baron, ni har liaison er i rannsakningshäktet!
Det var en öfverraskande nyhet, sade han nästan
hånfullt. Det hette icke längre »min kära baron» — mon cher
harón.

422 Den unge ädlingen rätade på sig och lyfte hufvudet,
medan en blixt af harm sköt ur hans mörka ögon.
— Ers Majestät, sade han med ädel värdighet, mina
liaisorier tar jag på mitt eget ansvar, och för öfrigt
hvarken har jag eller skall någonsin komina att få dylika
i rannsakningshäktet. Gustaf insåg att han gått för långt.
Han sade i blidare tonfall:
— Se så, min kära baron, jag valde kanske mitt
uttryckssätt något olämpligt, men det kan hända den
bästa . . . Till och med den som regerar millioner människor
kan ej alltid styra sin tunga.
Silfverhorn bugade sig.
Han sade ingenting, af det enkla skälet, att han ej
visste, livad han skulle säga. Och då bör man, om man
är förståndig, tiga, helst då man har att göra med en
lättretlig monark.
— Erkänn att ni är förargad på mig, cher baron,
sade konungen.
— Ah, Ers Majestät, svarade friherren. Hur kan
Ers Majestät, väl tro att. . .
Gustaf III klappade honom vänligt på axeln.
Därefter fortfor han:
— Ni måste i alla fall erkänna att er uppgift låter
egendomlig, för att nu icke säga otrolig. Men det valsant
. . . För hvad äro de båda intressanta varelserna
anklagade, och hvad heta de?
Den tillfrågades inre tortyr var obeskriflig, men han
måste svara. Det fanns ingen annan utväg.
— Ers Majestät, sade han långsamt, dessa olyckliga
kvinnor äro anklagade för medbrottslighet i förfalskning.
De' heta Doris och Elmira Blanck.
Konungen rusade upp från den divan, där han ögonblicket
förut tagit plats. Nu var det hans ögon, som sköto
blixtar.

423
— Ah, dessa skökor! utbrast han i våldsamt raseri.
Ah, de uslingarne som förfalskat mina sköna dukater!
Mina sköna dukater! . . . Mina dukater, hör ni! . . . Att
ni ens vågar lägga er ut för sådant slödder! ... Ni en
ädling af Sveriges förnämsta adel ! Ni gör mig häpen . . .
ja, vid Gud gör ni icke det!
Silfverhorn teg äfven nu.
Huru skulle han väl kunna bemöta dessa ord af sin
monark, utan att brista i den vörnad, som han åtminstone
i yttre hänseende, var honom skyldig?
