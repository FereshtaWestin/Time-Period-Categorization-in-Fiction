öfriga besättningen. Han kan skrifva och tala flera språk,
och efter hvad det berättas mig, tvättar han sig fem gånger
om da’n; men slåss gör han ändå som en hel karl — det
har jag sett. Och så, herr löjtnant, bege vi oss af!
Lars Gathe var nu tjugutvå år gammal och hade ett
ingalunda ofördelaktigt utseende, hvilket äfven förhöjdes af
den dräkt, han bar. En blå, fin rock af brabantskt kläde,
med stora förgyllda knappar, ficklock och vida ärmar med
stora uppslag, kantade med en bred guldgalon, hvilket slags
prydnad fanns äfven på kragen; gul, lång klädesväst med
stora ficklock, blå byxor samt stöflar med runda kragar och
en trehörnig hatt, äfven med galon ; detta var hans dräkt. I
ett kring lifvet viradt, dyrbart sidenskärp sutto två välgjorda
bälterör och i ett under rocken framskymtande elghudsgehäng
bar han det dyrbara svärdet.
Kaptenen och hans vän gingo nu till fallrepstrappan och
ned i den väntande båten, hvarest ett blått slupkläde var
utbredt för dem. Löjtnant Kline satt vid rodret och åtta
solbrända “gastar“ pä roddbänkarna. På samma gång som
kaptenen nedsteg äfven Mone, iklädd en enkel men dyrbar
dräkt, som särdeles väl framhöll den unge mannens ståtliga
utseende. En minut härefter flög den lätta giggen, snabb som en
fågel, öfver Göta älfs gulaktiga vatten; den styrde in genom
tullbommen, hvarest den örlogsflagg, som akterut vajade från
sitt spel, fritog från den eljes vanliga undersökningen. Snart

— 113 —
lade båten till vid en trappa nedanför torget och de bada vännerna,
åtföljda af Georg, gingo upp till öfverkommendanten.
Då de inkommit i en stor sal, hvarest en mängd officerare
och tjänstemän voro samlade, och där två karoliner stodo på
post vid h varje dörr, bad löjtnanten Lars Gathe vänta samt
gick tvärs öfver rummet in genom de förhängen, som skylde
dörren. Då en länstol framme vid fönstret stod ledig, gick
Lars Gathe dit och satte sig i densamma. Det syntes tydligen
på de innevarande, att den nykomne var dem obekant,
ty allas blickar riktades på honom; den ena hviskningen efter
•den andra utväxlades, och det märktes att nyfikenheten vägde
mellan kaptenen och den unge mannen med den dyrbara
hreflådan. Från dörren med förhängena närmade sig nu en officer
till kapar en och sade:
— Jag anhåller att få de papper, som tillhöra det kap-
rade fartyget.
— Är ni baron Hamilton V — frågade kaptenen uppstigande.
— Nej, min herre! Men jag är herr öfverkommendantens
adjutant och har order att hämta dem.
— Får jag då be er, min herre, vara af den godheten
•och säga generalen, att jag inte vill öfverlämna dessa papper
annat än i herr generalens egen hand. — Härvid bugade sig
Lars Gathe och satte sig åter.
Officern betraktade kaparen från hufvud till fot, hvar-
elter han lämnade rummet. Strax därpå återkom han dock
och bad artigt kaparen följa sig, och Lars Gathe gaf Georg ett
tecken att gå med in i nästgränsande rum och stanna där.
Kaptenen följde generalens adjutant genom detta rum, livar-
efter denne öppnade dörren till ett annat, och bad honom
inträda. Lars Gathe befann sig nu framför en bland de ädlaste
af alla Karl XII:s krigare — som vår störste historieskrifvare
uttrycker sig; — generalen, baron Hugo Hamilton stod vid
ett bord i midten af sitt arbetsrum, vid hvilket löjtnant Stråle
satt och ritade.
Generalen tycktes vara vid omkring femtio års ålder, och
den höga krigaregestalten, de ädla dragen samt de klara,
vänliga ögonen, ingåfvo hvar och en, som närmade sig honom,
en odelad känsla af vördnad och förtroende.
Konungens kapare. 8

— 114 —
Då Lars Gathe inträdt, vände sig baronen till honom,
och sedan han med en vänlig rörelse på hufvudet besvarat
kaparens mer än vanligt djupa bugning, betraktade han först
en lång stund den inkomne, hvarefter han, visande på en stol.
själf slog sig ned och sade:
— Sitt ned, herr kapten, och låt oss språka om ert sista
företag. Det var ett godt kap detta fartyg, isynnerhet som
jag hört af er vän, löjtnant Stråle, att bottenlasten består af
salt, och detta är en vara, som hela landet är i behof utaf,
och som nu betalas oerhördt högt.
— Ja, herr general, jag hade god tur denna gång! Ocli
det som egentligen har gladt mig, var, att ett skepp af detta
namn och tydligen ämnadt till tsaren för att bekriga oss, ej
tick passera våra kuster. Emellertid äro namnplåtarna uppbrända,
och mina timmermän hålla nu på att göra ett par nya.
— Bra min unge vän! — utbrast generalen. — Det gläder
mig, att ni eger fosterlandskänsla och ej endast den lumpna
egennyttan, som de flesta af edra följeslagare på den bana,
ni valt, tyckas hysa. Emellertid vill jag bedja er vara god
och visa mig detta fartygs handlingar, ty engelska konsuln
här, har redan varit uppe hos mig och beskärmat sig öfver
ert tilltag. Lars Gathe öppnade nu dörren och tog emot skrinet af
Georg ; befallde honom gå ned till båten samt gick in och öfver-
lämnade den dyrbara breflådan till generalen, som öppnade
den och tog fram papperen. Noga läste han igenom konungens
bref och lade det med synbar aktning på arbetsbordet. Härefter
besåg han skeppshandlingarna. Efter en stund sade han :
— Vill ni låta mig behålla dessa papper en kort tid
för att låta engelska konsuln själf se dem ? Allt är klart och
tydligt, och vi —- det vill säga ni — har varit i er goda
rätt då ni uppbringat fartyget. Det gläder mig mycket, och
denna lilla seger kommer att göra godt, då vi gudnås ej på
länge haft någon dylik att fägna oss åt.
—- Gärna må herr generalen behålla papperen tills vidare,
— sade Lars Gathe. — Men jag skulle nu fråga, om jag
äfven kunde få öfverlänma fångarna. Omkring fyrtio af prisens
besättning ströko med vid äntringen jämte den ene af de
ryska officerarna, men den andra är bland fångarna. Somliga
af dessa äro sårade, så att de behöfva väl komma i land.
-— Ja, det är naturligt. Engelsmännen lämna vi åt deras
konsul, och ryssen får jag väl taga vård om. Men nu kan.

— 115 —
ni vara god och tala om striden för mig; jag ämnar skrifva
till hans majestät konungen och vill då muntra honom med
denna underrättelse.
Lars Gathe omtalade nu helt blygsamt “Pultavas“ äntring,
och så väl generalen som de innevarande officerarna
åhörde med tydligt nöje den lifliga skildringen.
Generalen reste sig härefter, tackade för berättelsen och
gaf den unge kaptenen sin hand till afsked.
Lars Gathe hade knappt kommit ut i det yttre rummet,
förrän löjtnant Stråle hann fatt honom.
— Jag tick permission att följa er, och jag får nu gratulera
er till ert mottagande hos vår värderade general. Så har
den stränge generalen ej tagit emot någon af edra gelikar
förr. Han tyckte om ert' svar till adjutanten, det märkte jag
på honom. — Min bäste löjtnant, jag tror dock, att jag hade mycket
att tacka en viss vän och förespråkare för här vid lag. Låt
oss nu gå upp till mäster Sailing och få oss middag — jag-
får ju bjuda er därpå?
Stråle tackade, och snart sutto de båda vännerna till
bords muntert klingande med hvarandra.
Under måltiden inträdde en ung fänrik, hvilken, då han
lick se Stråle, ropade:
Se god dag, Lennart! Nå, har du beslutat dig för
hästen? Jag måste resa i öfvermorgon, och du får skylla dig
själf, ifall en god affär går dig ur händerna.
— Ja, tack Karl Maurits! Din häst är nog utmärkt
men . . . den är för dyrbar för mig. Jag vet inte, hur länge
jag kommer att vara beordrad att tjänstgöra här och . ..
Men häst måste du ha. Jag vet, att generalen vill
det. “Hannibal“ är född på Fräkentorp, så att jag kan ansvara
för, att bättre och uthålligare kamp får du inte. Ge mig
svar i morgon, bror! — tilläde den främmande och begaf sig
med några kamrater till ett inre rum för att där intaga sin
måltid. — Hvem var den glade herrn? — frågade Gathe.
Karl Maurits Lilljehöök, en ungdomsvän, — svarade
Stråle; Efter middagen skildes Gathe från sitt sällskap utanför
generalens bostad, men vände genast om till värdshuset. Här

— 116 —
uppsökte han Lilljehöök samt begärde att få köpa den omtalade
hästen.
— Det är allt något svårt, ty jag önskade så gärna, att
Stråle skulle få den och ...
— Detta är just meningen min herre! — sade liars Gathe.
— Men hvem är då ni! — frågade Lilljehöök.
— Det kan ju vara detsamma, herr löjtnant, då jag betalar
hästen. Kanske ni godhetsfullt ville låta föra upp den
i generalens stall, sedan saken är uppgjord oss emellan, och
säga till därstädes, att “Hannibal“ tillhör löjtnant Stråle.
Skulle han vilja veta hvarifrån den kommer, så kan ju budet
ta svara, att den kommer ifrån “Pultava“. Och nu anhåller
jag att få erlägga köpesumman.
— Nå, ni är mig en glad själ, det må jag säga! Då
jag hör, att min vän Lennart skall ha djuret så — låt gå!
Men jag måste nu, då saken är afgjord, bjuda på ett glas,
ty köpskål är alltid bruklig. Ah! Ni får ursäkta... men
jag kan verkligen gissa till, hvad ni heter! Ni är Gathe, den
tappre kaparekaptenen, som har tagit skeppet. Jag fick höra
ert namn af en adjutant nyss och såg er också i generalens
mottagningsrum i förmiddags. Från “Pultava“! Mycket bra,
min bäste kapten!
Lars Gathe log och tackade för bjudningen, men då han
sade sig hafva brådtom, drucko de båda herrarna blott hvar
sitt glas vin. Sedan Lars betalt livad löjtnanten begärde för
“Hannibal“, aflägsnade han sig och gick ombord.
Fångarna och de sårade fördes i land på eftermiddagen,
och redan morgonen därpå började skeppets dyrbara last att
lossas. Den togs emot af Gathes frände, handlanden Hjelm,
och största delen däraf, isynnerhet saltet, var redan såldt,
innan det ännu var lossadt.
Nämnde handlande hade på Gathes befallning inköpt ett
hus utanför själfva staden, ej långt ifrån den tomt i Stigbergs-
liden, där nuvarande Göteborgs sjömanshus är beläget. Detta
var inredt till sjukhus och dit lät nu Lars Gathe föra sina
sårade. Vid äntringen af det engelska skeppet hade kaparen
förlorat fjorton man, och omkring tjugu voro sårade; af dessa
blefvo nu tretton förda till sjukhuset. En tysk fältskär vid
namn Gottfrid Fürst, som vid kung Karls landstigning på
Seeland mistat sitt vänstra ben och numera nyttjade träben,
hade åtagit sig vården om de sjuka.

117 —
Några dagar härefter besökte Lars Gathe ånyo generalmajoren,
baron Hamilton, samt inbjöd så väl honom som hans
officerare att göra ett besök på skeppet för att vara närvarande,
då han ämnade döpa om detsamma. Vid bestämd
tid afhämtades karolinen med sitt följe i rikt prydda båtar,
och då öfverkom mendan ten satte sin fot på däcket, dånade
fyrdubbel svensk lösen så väl från skeppet, som från “Hebe“,
livilka i samma ögonblick kläddes med flaggor från topparna
och allt nedåt. Nästan lika högt dånade hurraropen, då Lars
Gathe i sin prydligaste dräkt, vid bordet med de framsatta
förfriskningarna, vördsamt anhöll att få dricka generalens skål!
1 samma ögonblick aftäcktes de nya namnbräderna, och i
gyllene skrift lästes namnet “Narva“.
Jublet varade länge, och i glädjen tömde de glada krigarne
mången fylld pokal.
— Käre vän, som jag med allt skäl kallar er, — sade
löjtnant Stråle vid samma tillfälle till Gathe. — Ni har öfver-
raskat mig med en alldeles för dyrbar gåfva, och jag skulle
ej ha’ tagit emot den, om inte generalen, då jag omtalade er
frikostighet för honom, hade sagt: “Behåll hästen och tacka
gifvaren! Jag tycker mer och mer om den mannen — så
kapar© han än är“. 18 .
Nu hau mönstrade män, och han gjorde sig klar
För att åter gå ut utur hamn;
Och hvar man, som han tog, var ett praktexemplar
Utaf djäfvul i människohamn.
De ha skändat i kyrka och mördat i skog,
För dem fanns uppå land ingen nåd.
Men på hafvet gafs frihet och äfventyr nog
Ibland strider och blodiga dåd.

— 118 —
Dock, han valde sitt folk; ty han kommit i rop
Och mång’ hundrade kunde han få.
Men det fanns endast få i hans kaparehop
Som ej hängas förtjänt under rå.
Och de visste så väl: han ej sade ett ord
Om han icke blef åtlydd på stund;
Men den trotsige sköt han då genast ombord
Lika lugnt som han skjutit en hund.
Och ändå fick han folk; ty det skvallret gick
Att han var för dem som en far;
Och den tappre af honom belöningar fick
Och sin utkomst på åldriga da’r.
På öarna i skärgården hade Lars Gathe inköpt en stuga
här och där, och då någon af hans besättning i följd af sår
eller annan skada blef oförmögen att vistas ombord fördes
han ut i skärgården, erhöll pengar till båt och nät, samt kunde
sålunda försörja sig med fiske. På detta sätt ägde han
äfven på nästan hvarje ö en spion, som visste, att han ingalunda
blef obelönad för de underrättelser han for in till
Gathe med.
“Narva“ blef nu förd till kronans varf utanför Göteborg
och där efter Lars Gathes föreskrifter helt och hållet inredd
till en kaparefregatt. Lars släppte till penningar, och genom
general Hamiltons bemedling fick han af kronan låna here
stora kanoner, köpa krut och kulor med mera- Då varfvet
nästan legat nere af brist på penningar, gynnade Hamilton
dessa arbeten, och när Lars Gathe äfven lät bygga en stor,
skarpseglande brigg därstädes, blef det snart lif och rörelse
på de förut tysta verkstäderna.
Under det dessa angelägenheter uppgjordes och sattes i
gång, besökte Lars Gathe sitt hem i Onsala och fann där
nästan samma arbetsamhet, som då han for därifrån. De
båda fruarna — hans mor och hustru — mottogo honom pä
det hjärtligaste, och stor var Gathes förvåning, då han vid
Ingelas sida gick ned till stranden. I repslageriet och i det
redan af fadern uppbyggda tobaksspinneriet arbetades med

- 119 —
full tart, och vid varfvet var kölen sträckt till en medelstor
skärgårdsjakt. Flere af de arbetare, som Lars Gathe afskedat
•och betalt vid sin afresa, voro återkallade, och utanför pä
fjorden lâgo en brigg och en skonert tillhörande enskilda
personer, hvilka rustade sig för att tidigt nästa vår öka
den kapareflotta som redan nu svärmade kring Sveriges
kuster. — Ser du, min vän, — sade Ingela Gathe till sin man.
—- Jag ville inte, att alla dessa verk och inrättningar skulle
stå stilla utan förkofras. Därför har jag satt dem i gång,
då här fanns både hampa och tobak, går det rätt bra. Som
det är nödvändigt att ha en större båt till att föra varorna
här emellan och Göteborg, så håller jag nu på med den där
jakten. Det fanns tillräckligt med virke öfver för att bygga
densamma, och en karl från Strömstadstrakten, som förstår
sig på det, är byggmästare.
— Kära hustru, du är då märkvärdig. Och jag får
säga dig, att du på det högsta öfverraskat mig. I Göteborg
hörde jag, att du af Hjelm uttagit femtusen dukater, och af
Stråle, att de voro afsända dit de skulle med bref från mig
— eller rättare, från dig. Nu kan jag omtala för dig, att
generalen, baron Hugo Hamilton, har skrifvit till kungen och
berömt mig för det sista kaperiet — och det har du ju ingenting
emot?
— Nej, nej! Ju mer som kan gå åt det hållet, dess
bättre; ty går det dig väl, så får du afundsmän, och då måste
han hålla dig ryggen fri. Mitt råd är, Lars, att du om ett
år gör om den där sändningen igen. Men nu till annat! Jag
ser, att du låtit Otto Gadd följa med dig hit; vet du, jag
tror att han lägger ut sina krokar för Aima och det vore inte
illa för någondera. Det är en bra Hicka och har nu fått vara
i fred, sedan du tjärade den okynnige ungdomen, och har
äfven allt sedan dess varit hemma hos mig samt tre gånger
i veckan gått hos kyrkoherden och läst kristendom för honom.
Han är riktigt nöjd med henne och lär henne både läsa och
skrifva. Hon är mycket snäll i sina händer och en god hjälp
i huset. — Kanske du inte har så orätt med Gadden. Hm! Ja,
■det är nog möjligt — och hvarför inte? Vid St. Georg, det
vore tvärtom ganska lämpligt! Men från det ena till det
andra... Då jag kommer åter hit och har besättning med

— 120 —
mig, så måste jag tänka på några batterier här, ty huru lätt
vore det inte för en kryssare att löpa in och skjuta ner
alltihop. Sedan de båda makarne en stund skådat ut öfver den
vackra fjorden, följdes de åter till hemmet.
Morgonen därpå återreste kapten Gathe till Göteborg, och
efter ett kort besök hos öfverkommendanten, gick han till
segels med “Hebe“, hvilken nu åter räknade femtio mans besättning.
Uå Lars Gathe passerat Buskär och satt kurs söder
ut, befallde han, att löjtnant Nilsson skulle låta blåsa alla
man på däck och tillsäga Mone att taga rodret.
Ett par minuter härefter var besättningen uppställd; försto
löjtnanten med ena hälften om babord och kaptens vakt, som
den andra hälften ombord kallades, under löjtnant Gadds befäl
om styrbord. Lars Gathe sade nu med sakta och långsam röst, men
så skarpt uttal, att det hördes öfverallt ombord:
—• Då jag vet, att vi ha’ flere nymönstrade af besättningen
här, vill jag säga dem några ord, som de noga böra
lägga på minnet. Den minsta olydnad, förräderi eller feghet,
straffas här ombord med döden. Slagsmål, stöld eller fylleri
med dagg — dagg Tean äfven vara döden. Tagen mina gamla
bussar till föresyn. Den, som vill lämna “Hebe“ får gärna
gå, då vi komma i hamn och han har fått betalt. Skepps-
skrifvare! En grogg öfver lag. Högbåtsman! Blås folket
under däck.
Ett högt “lefve kapten!“ skallade öfver däck, högbåtsmannens
pipa skar igenom luften och ett ögonblick därefter
var det tyst och tomt pä “Hebes“ däck med undantag af
den vakt som behöfdes.
Öst-nord-öst flög den lätta brisen öfver Kattegats vågor,
och för densamma dansade “Hebe“ förbi Nidingen och styrde
kurs på sundet.
Solen dalade i väster och upplyste den i öster liggande
svenska stranden, stänkande sitt purpur öfver land och haf.
I dess sken syntes från “Hebe“ den ena kyrkan efter den
andra, infattad i ram af grönskande lundar och slätter, där
den mognade säden härmade hafvets gungande vågor. Likt
ett rödt moln reste sig snart Varbergs fästning i sydöst, och
snart höjde den sig ur vågen, aftecknande sina brutna linier
mot himlen; de röda tegelhusen stucko upp öfver de gröna

r -i Åttdj)
»Vill ni ha en kärleksvisa eller en kaparesång?

— 121 —
vallarna och de grå stenmurarna, ej olika en hög kokta kräftor
omringade af dill, på en stentallrik. Blånande berg följde nu
söder ut till Morups kyrka, som med sitt hvita torn glänste
i solskenet; och en stund efteråt syntes tornspiran i den lilla
staden Falkenberg.
På däcket förut voro kaparne som vanligt församlade,
och den ena berättelsen efter den andra gick nu laget ikring.
Akterut hade Lars Gathe bjudit sina officerare på ett glas,
och Mone, som nu var tredje löjtnant ombord på “Hebe“ i
stället för Kline, som var sysselsatt med “Narva“ på varfvet,
klinkade på sin gitarr, medan han, stödd mot vänstra armbågen,
betraktade svenska kusten.
— Nå master Mone, sjung en stump för oss! Det är så
länge sedan, ni lät oss höra er sång; ni har klinkat på den
där tingesten nu en lång tid, — sade Lars Gathe till sin nye
löjtnant. Vid dessa ord drog sig hela besättningen akterut. Järns
med relingarne gick på “Hebe“ ett halfdäck fram till stormasten,
och akter om denna var det förbjudet för matroserna
att vistas, utom i tjänsteärenden. Ett förgyldt gallerverk
gick från förkanten af detta halfdäck rundt omkring aktern.
Detta högre däck var förbehållet befälet och tjänade till
kommandobrygga. Midt på denna upphöjning fanns en annan,
som i vackert väder nyttjades till bord, och där nu några
förfriskningar stodo. Härifrån nedflöt dagern till hytterna,
och omkring detsamma sutto nu Fars Gathe, förste och andre
löjtnanten samt skrifvaren.
Då besättningen kommit akterut, lade en tät rad af dem
armarna i kors på kanten af halfdäcket; de bakom dem stående,
på samma sätt på de förstes ryggar och så hela vägen
igenom. Ej ett ljud hördes utom ett sakta porlande på bogen.
— Hvad skall jag sjunga, kapten? — frågade Georg till
svar på kaptenens begäran. — Vill ni ha en kärleksvisa eller
en kaparesång? — Ingen kärlek ombord, Mone! Nej för f-n; den kan
vara bra på land, men här har den inte att göra. Var god
och sjung hellre en af det senare slaget — den är jag säker
på kommer att bli vida trefligare, eller hur Nilsson?
— Jo visst kapten! Om Georg ville sjunga den där
sången “Ut låt gå“. Hm! Ja, han vet nog, hvad jag menar.
— Jaså, — sade Georg. — Nå, låt gå då för en

— 122 —
Kaparesång.
Ut, låt gå!
Jag blir veklig i land.
På böljorna blå
Skall striden stå;
Pörst med bägar’n i hand
Ta’r jag afsked från strand
Hiss’ i topp!
Jag vill hän ut på sjö;
Sätt flaggorna opp.
I lustigt lopp
Skall jag skiljas från ö
Och från tjusande mö.
Däcket klart!
Sätt hvarendaste klut
Och gif skutan fart;
Yi hinna snart
Denna briggen förut:
Då på jakten blir slut.
Yapen fram!
Skeppet klart till aktion !
Tyst, muntrande glam !
Som stilla lam
Gören klar hvar kanon ;
Snart den sjunger sin ton.
Bidevind !
Så att skummet det yr
På den bruna kind
Som jagad hind
Där vår fiende flyr.
Glatta laget! Ge fyr!

Vi få svar ...
Hej, den salvan var god!
Men blodig den var
Pass’ opp — var klar!
Gifven fyr med godt mod!
Se, de vada i blod . . .
Det är slut.
Hållen upp där! Holla!
Ej längre nu skjut —
Af segern njut.
Ha! Den kampen var bra;
Nu han stryker . . . Hurra!
Georg hade en utmärkt röst, djup och fyllig, samt ägde
förmåga att sjunga så, att det slog an; omöjligt vore att be-
skrifva det stormande bifall, som dånade från de kraftiga
lungorna hos några och femtio man, sedan kaptenen själf gifvit
tecken. Lars Gathe fyllde Georgs bägare och drack honom
till, tackande för sången. Den unge mannen tackade, på en
gång stolt och blygsamt, och stod snart åter tyst och drömmande
vid gallerverket, knäppande på gitarrens strängar.
Besättningen hade åter intagit sin förra plats; dess ställning
gaf åt halfdäcket ett högst besynnerligt utseende ; ty vid
första anblicken af denna täta massa, såg det ut, som om
detsamma var förlängdt ända till midskepps, men denna förlängning
bestod endast af ansikten och händer. En fysionomist
hade här haft ett utmärkt fält att studera. El t och annat
galgfågelansikte syntes visserligen, men de fieste, brynta af
sol och vind, sågo mera ut som vanliga sjömän och fiskare
än som blodgiriga sjöröfvare. Några af dem voro det icke
heller; ty dels hade Lars Gathe mest fästat afseende vid
styrka, mod och sjömannaduglighet hos sitt folk, dels var
konungens bref för dem en stadfästelse på att de voro, eller
rättare ansågo sig vara, i rikets tjänst. Detta inverkade äfven
på dem vid många tillfällen.
Flera voro dock de, hvilkas lefvernesbeskrifningar, om de
blifvit skrifna, skulle varit uppfyllda af de hemskaste tilldragelser
och underbaraste äfventyr. Bland den täta hopen,

— 124 —
som mest bestod af bredaxlade, muskulösa gestalter i mannaårens
kraft, syntes äfven de smärta och smidige jungmännens-
skägglösa anleten.
Då tystnaden varat en stund, började en och annan af
de yngre med bedjande stämma halfhögt:
— Georg, en till; bara en till!
Ett knappt märkbart leende spred sig vid dessa ord kring
den nye löjtnantens läppar. Plötsligen hördes ett lågt skratt
och fnissande bland den packade mängden.
Tolle befann sig på halfdäck för att passa upp på sin
kapten; klädd i tunna segelduksskor företog han nu en vandring
från styrbord till babord på de tätt packade kaparnes
hufvuden. Dessa tycktes ingenting hafva däremot, utan stodo
fast och stadigt för att underlätta hans gång. Den unge Tolle
var afhållen af dem alla, ty lians glada lynne och frimodiga
väsen behagade dem, hvartill kom att Tolïe, som stod mycket
väl hos sin kapten, vid många tillfällen räddat dem undan
följderna af en eller annan mindre förseelse. De tusen upptåg,
som den lifliga pojken ställde till med besättningen, förskaffade
dem, under den stundom enformiga tjänstgöringen,
många muntra stunder.
Då Tolle kommit midt för Mone, vände han sig till denne
och gjorde en bugning. Med beundransvärd säkerhet bibehållande
jämnvikten på en af de gröfre männens hufvud, frågade
han Georg: — Har hans välborenhet löjtnanten “hönsat“ än, efter
sin utnämning? Nej. .. Jaså! Nå, då kunde det ju ske
med en liten visa i stället för grogg, det voro vi lika sä
nöjda med.
— Dra Tolle, bra; det äro vi med om! — ljöd det från
kaparnes slutna flock.
— Rätt så, Tolle! Du har fullkomligt rätt, och om kapten
tillåter så skolen I få både groggen och visan, — svarade
Georg skrattande.
Kaptenen hade ingenting häremot, och ridande på sin
bärares axlar fördes Tolle förut, där snart skrifvaren lät
bära fram en kutting vin samt rom, och besättningen,
muntert glammande, lagade till sina drycker i bägare och glas.
Georg gick nu förut och sjöng med liflig och anslående röst
följande:

