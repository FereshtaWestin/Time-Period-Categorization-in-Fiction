— Men icke förstått dem — tilläde munken.
— Hvad dristar du säga, munk ... vet du
väl, hvad min drottning sade mig?
— Jag vet det, och det är på hennes begäran,
som jag kommer att förklara, hvad som I
icke kurmat förstå, derför att verldens buller förvillat
edert hjerta.
Konungen såg på munken med en blick, hvari
förvåning och vrede stredo om väldet.
— Drottningen talade om den sanna lyckan
— fortsatte munken, utan att låta sig störas —
och bad eder öfvervinna eder sjelf, och då I sporden
henne till om hvad hon mente, sade hon eder
blott att bedja till Gud . . . Hafven I fullgjort drottningens
bön, konung, så vill jag fullgöra hennes
befallning och tala!
Konungen såg fortfarande på den höge skepnaden
framför sig, och han var tydligen slagen ej
blott af de uttalade orden, utan äfven af det högtidliga,
det allvarliga och hemlighetsfulla i munkens
hela väsende och uppträdande.
— Huru dyrbart, huru heligt min drottnings
minne är mig — sade han slutligen — veten I
väl, och derför må ock I, som hafven egt hennes
förtroende i så hög grad, att hon anförtrott eder
mera än mig, tala . . . jag vill uppfylla hennes hön!
— I sägen det, som om det vore en sak lika
lätt, som att döma en ohörd . . . konung Carl! Att
drottningen ej vågade säga eder allt, det hafven
I sjelf förvållat . . . Tänken på mötet i Wadstena,
tänken på Nils Sture!
Nu sprang konungen upp, och en förtärande
eld började brinna i hans ögon.
—- Wadstena! — utropade han — Nils Sture!..
Är förrädaren inblandad i drottningens bön . . .
tigen då, jag vill intet höra!

■
— Hvem som är förrädare, skolen I kanske
för sent komma att finna, konung . .. Det är just
för att förekomma den ofärd, som I rusen emot,
som jag kommit till eder ... att tala till eder i
eder drottnings namn, Gud unne hennes själ en
evig ro! Tänken ock på eder sjelf, herre konung
„ .. läggen handen på edert hjerta och sägen, om
I kunnen se Nils Sture i ögonen och upprepa det
ordet förrädare.
Konungen kämpade en våldsam strid inom
sig. Han visste synbarligen icke, om han skulle
låta föra bort den djerfve munken, eller om han
skulle låta honom fortsätta.
— Hvad vill du säga? — sporde han med
sammanpressade läppar.
— Jag säger, att snarare hafven I förrådt
honom, som I kallen för förrädare, än han eder!
Tänken på Wiborgs slottstorn, natten efter den
dagen då konung Kristofer dog!
— Wiborgs slottstorn! — upprepade konungen
plötsligt bleknande och ofrivilligt förande handen
uppåt halsen.
— Ja väl, konung . . . Wiborgs slottstorn och
det smycke, som I bären om eder hals . . .
— Munk! — ropade konungen — är du allvetande?
— Halsbandet är Nils Stures! — sade den
obeveklige munken.
Mållös stod Carl vid dessa ord. De voro för
honom ett ohyggligt spökes, som slungade förbannelse
och olycka öfver honom. Han tyckte, att
osynliga händer grepo om halsbandet för att strypa
honom. Han ville qväfvas, och måste fatta i stolskarmen
för att icke falla. Men munken tilläde
med mildare stämma:
— Det är detta halsband, som är föremålet
för eder drottnings bon! Hon visste eder hemlighet,
det utgjorde föremålet för hennes sorg, och
när hon såg, huru detta olyckliga smycke förde

eder allt närmare förderfvets brant, så ville hjer-
tat brista i hennes bröst, och likväl kunde hon
icke lossa sin tungas band och tala till eder om
något, som skulle skymma bort ridderligheten för
eder sjelf och göra eder sorg . . . Drottningen
trodde sig veta, att den rätte egaren icke ville
behålla detta trolltyg, men han eger dock att förfoga
deröfver, och så fort I icke bären det med
hans samtycke, konung, så ären I . . .
— Sägen ut! — stönade konungen, då munken
gjorde ett uppehåll — hafva mina öron nödgats
höra så mycket, så mågen I tala til! punkt,
sedan skall ock jag säga ett ord, så att I skolen
blekna dervid!
— Ack, herre konung, hvad kunnen I väl
göra mig annat än taga mitt lif. . .? Och jag
låter det gerna för eder och Sveriges rike, om
jag dermed lyckas lösa eder från den trolldom,
hvaruti I hållens bunden! Har jag åter spilt det
förgäfves, så skall ännu en ande från Herrans
himmel se sörjande ned på eder!
Orden uttalades med så djupt vemod, och de
utandades en så innerlig kärlek, en så varm hän-
gifvenhet, att det stenhårda i konungens ansigte
började liksom mjukna upp och smälta bort. Sanningen
verkar så, när hon står i kärlekens tjenst.
Det är Guds kraft, som verkar, och det är samma
skilnad mellan den och den falske YäDnens smekande
och smickrande hviskningar, som mellan
solen på Guds himmel och den konstgjorda teatersolen.
Det sved väl i konungens hjerta, det kostade
på att se allt i dess rätta och oförfalskade ljus,
men menniskohjertat har ock sitt islossningsarbete,
när vårsolen vänder åter med värme och ljus.
Dock kan islossningsarbetet vara längre och kortare,
allt efter isskorpans mäktighet, och hos Carl
var denna stor. Det gick blott en ilning genom
honom, som dock antydde, att hjertats ädlare

känslor ännu rörde sig på djupet och möjligen
kunde frigöra sig från verldens fängslande tvång
och vinna sitt fulla utrymme.
— H vad I tagen för ly eko medel är ett bländ-
verk, konung . . . Det halsband, som I skolen bära,
är smidt af annat guld och prydt af andra ädelstenar;
guldet är folkets kärlek och ädelstenarne
äro de trogne riddare, hvilka vilja gå i döden för
eder och för folket. Se inom ringen af en sådan
ömsesidig kärlek, och endast der, hvilar eder
lycka . . . Viljen I denna, då skolen I icke ett
ögonblick tveka att lyssna till eder drottnings
bön och utbyta det sämre halsbandet mot det
bättre! Åter tystnade munken och lemnade konungen
till att fullt fatta de uttalade orden, och i samma
mon, som dessa tycktes vinna inträde i konungens
själ, i samma mon fick äfven munkens stämma en
annan klang. Den djupa, stränga tonen gick öfver
till vännens milda allvar.
— Tvenne saker begär eder drottning af eder
. . . viljen I höra hennes bön?
Konungen gjorde en långsam och nästan
omärklig böjning på hufvudet.
— Nå väl, så följen mig då, konung!
Munken gick emot dörren utan att se sig
om, men konungen rörde sig icke. Vid dörren
föll munken på knä och sträckte sina sammanknäppta
händer mot höjden, medan hans läppar
sakta framhviskade en bön.
— Se, se drottning! — yttrade han med bruten
stämma — se ned till oss från din himmel
och skicka till mig en stråle af visshet, att jag
gjort mitt. . . och bed så, bed, bed inför den alls-
mäktiges thron för konungen!
Sedan han framsagt detta helt högt, öfvergick
hans bön åter till en ohörbar hviskning. Han reste
sig derefter långsamt upp och utan att vända sig
om, utan att kasta den flyktigaste blick tillbaka,

DEN DÖDA DROTTNINGENS BÖN. 199
öppnade han dörren och gick ut. Han fortsatte
med dröjande steg sin vandring genom det yttre
rummet, som nu var tomt på en halfsofvande ker-
tilsven när, och nalkades den motsatta dörren.
Der sammanknäppte han åter sina händer
och stod en stund stilla med framåtlutadt hufvud.
I detsamma hördes häftiga steg i konungens
rum och dörren öppnas. Stegen kommo närmare,
och munken fortsatte sin gång genom gemaken,
alltjemt hörande samma steg följa sig.
Så kom han till bönerummet, der drottning
Karin led dödens smärta, och här föll han åter
på knä och bad, och när han reste sig upp, hörde
han någon sucka straxt bakom sig. Han steg upp,
öppnade dörren och gick in.
En egendomlig, högtidlig tystnad rådde der-
inne. Skenet från den lilla silfverlampan, hvilken
hängde ned från korshvalfvets rikt uthuggna midt-
telsten, och som enligt konungens befallning brann
natt och dag, spred en oviss dager öfver rummet,
der tapeterna, bönpallen och krucifixet, allt föremål,
som hade tillhört den aflidna, talade om
henne och fläktade så många minnen mot Carl.
att han tyckte sig liksom känna rummet fyldt af
sin Karin, och en andefrid sänkte sig öfver honom.
Då hördes åter munkens af rörelse darrande
stämma, som upprepade frågan:
— Viljen I höra eder drottnings bön?
— Ja! — hviskade konungen.
— Så hören . . . och tro, att eder drottning
talar till eder genom mig! I skolen först upphöra
att bära trollsmycket och sedan skolen I lemna
det åter till sin rätte egare. Först då skolen I
blifva rätt lycklig, först då skolen I kunna verka
för Sveriges land, hvad som jag vet, att I viljen
verka ...
Munken gick fram till krucifixet, lyftade bort
det och öppnade tapeten samt borttog stenen för
urholkningen.

— Det förra — sade han derpå, vändande
sig till konungen — det förra är eder en lätt sak,
det senare tager krafter i anspråk, som I numera
icke egen .. . Derföre, konung, på det att icke
svårigheten må blifva så stor, att den öfverväldi-
gar eder, men den mindre segern gifva eder kraft
till den större, skolen I här bakom det heliga
korset nedlägga djefvulssmycket. . . Sedan kunnen
I, om goda disor äro eder hulda i hugen, fullborda
eder rening, så att I kunnen en gång, när
den tiden kommer, med öppen blick anträda den
vägen, som ej mera bär tillbaka . . . Och nu, herre
konung, nu hafver jag talat till slut. Min väg för
mig långt bort från eder . .. Kan dock ske, att
Herren unnar mig lifvet så länge, att jag må se
eder seger. Då kommer jag åter till eder ... I
annat fall skåden i mig aldrig mera . . . Herren
gifve dig en god vilja, att det må blifva fröjd i
himmelen och frid omkring dig och inom dig.!
En stund förflöt. Munken stod med utsträckta
armar, liksom ville han utgjuta välsignelsens kraft
i konungens hjerta.
Så försvann han sakta genom dörren.
Konungen stod ensam qvar, belyst af skenet
från silfverlampan.
Under loppet af de följande dagarne och sedan
lång tid bortåt kom det ena budet efter det
andra till konung Carl, och alla medförde de underrättelser,
som tog hvarje själskraft i anspråk.
Mellan Påsk och Pingst gick konung Kristian
öfver sundet till Skåne, men ryckte, då han icke
i det förhärjade landet kunde uppehålla sig med
hären, in i Halland samt derifrån allt norrut till
Elfsborg, som Gustaf Olofsson lofvade uppgifva,
om han ej erhölle undsättning till den 1 Augusti,
och derefter till Lödöse, hvilken stad måste gifva
sig, medan den danske marsken Clas Rönnow ut-

DEN DÖDÅ DROTTNINGENS BÖN. 201
efter Ätra-ån gick in i Westergötland och tvang
slottet Kinnaholm att gifva sig på samma vilkor
som Elfsborg.
Carl sammankallade genast rådet och framkastade
den djerfva tanken att stiga ombord på
flottan och med ens förflytta kriget till de danska
öarne. Men rådet tillstyrkte, att man borde möta
fienden vid gränsen och rädda Westergötland, som
först hotades. Der fick Carl med ens underrättelse,
att Olof Axelsson och Magnus Gren med danska
flottan gjort ett anfall på Stockholm. De hade
väl blifvit tillbakaslagne, men lågo ännu vid
Wagnsön, såsom den nuvarande Skeppsholmen då
kallades. Carl skyndade inom natt och dag tillbaka
till Stockholm. Men knappt kom han sin hufvudstad
så nära, att han såg murarne och tornspirorna —
det var tidigt före solens uppgång på femte dagen
efter hans uppbrott från Tiveden — så mötte honom
underrättelsen, att fienden lemnat Wagnsön
och gått ut till sjös.
Han red in i Stockholm och ville genast stiga
ombord på flottan för att förfölja fienden, men
man förestälde honom, att landtförsvaret skulle
lida, om han uppehöll sig på sjön, och så afstod
han från detta beslut. Flottan gick ut under andra
anförare, som påträffade fiendens skepp, liggande
för ankar mellan Wermdön och Windön;
desse anförare läto skjuta en stund och åsågo
sedan i lugn, huru hela den fiendtliga flottan hissade
segel och lade ut till sjös.
Nu sammankallade Carl ett möte till Wad-
stena, der han ville rådgöra med herrarne på
Elfsborg och Kinnaholm samt de närmast af Kristian
hotade slotten, huru de skulle kunna undsättas
före den 1 Augusti.

12 .
Den hemlige budbäraren.
I riddarsalen på Örebro slott inträdde sent
på qvällen riddar Erengisle Nilsson. Han hade
nyss stigit af sin häst efter återkomsten från Wad-
stena, och, när han befriat sig från sin rustning,
skyndade han att helsa sin husfru och välkomnas
af henne. Hon kom honom vänligt till mötes, och såsom
vanligt när hennes man kom hem ifrån ett möte,
följdes de åt till lönnrummet, der de utbytte sina
tankar, sedan riddaren omtalat allt hvad andra
hade sagt, hvad han sjelf hade tänkt och sagt och
hvad som blifvit beslutadt. Likaså plägade de
öfverlägga och rådslå med hvarandra, innan riddaren
drog åstad till något möte eller till något
som helst gör omål af vigtigare art. Fru Brita
hade, så länge hennes man haft Ringstaholm och
Stegeborg i förläning, vanligen vistats på Hammarstad,
men numera bodde hon på Örebro.
De hade icke heller nu hunnit sätta sig ned
i lönnkammaren, så sporde fru Brita, huru allt
sig tilldragit i Wadstena, och herr Erengisle berättade
:
— Konungen — sade han — är mäkta be-
dröfvad till sinnes öfver de hinder, som allestädes

möta. Han vill ej draga ned med hären, emedan
allmogen blir förderfvad i grund af att underhålla
det myckna folket, vare sig om han lägger sig för
slotten eller behåller honom samlad att utmana
konung Kristian till strid å öppen mark. Dansken
blir stilla der han är, och så få vi blott skammen
och skadan. — Så du talar, Erengisle — afbröt fru Brita
— liksom om du icke längre vore ense med mig
derutinnan, att för den stora saken, de tre rikenas
sammanblifvande i en kärlig förening, vi gerna
måtte fördraga, att konung Kristian, som redan
eger Norge, äfven . ..
— Säg icke ut, hvad du menar — tog mannen
till orda — jag kan dock aldrig rätt fatta
det der höga talet om de tre rikenas förening,
der det i sjelfva verket icke är fråga om annat,
än att Sverige skall blifva en del af Danmark . ..
Jag var med Engelbrekt, och jag har varit med
konung Carl, och båda dessa hafva fört ett annat
tal, som jag bättre begriper, och nu gör det mig
i hjertat ondt att se, huru bekymren tynga på
konungens sinne . . . Dock hoppas jag till Gud,
att han ser i misskund och nåd ned till Sveriges
land. — I det hoppet deltager ock jag, så lifligt
som du sjelf, Erengisle . . . Hurudan var sinnesstämningen
bland de andre?
— De lofva stort och hafva godt om fagra
ord! — Det låter ju höra sig . . .!
— Ja, af hvilken annan som helst — svarade
riddaren ifrigt — af hvilken annan som helst, än
den som visat sig oförmögen att kunna utföra konungens
bud . . .!
— Och hvem menar du hafva gjort det? —
sporde fru Brita med en listig, genomträngande
blick.

— De tre, hvilka talade högst och lofvade
rundast nu i Wadstena .. .
— Och de voro?
— De voro herr Gustaf Olofsson på Elfsborg,
herr Thure Thuresson på Axevalla och herr Eggert
Krummedik på Rumlaborg!
— Så är det Halland, som åter spökar i ditt
hufvud — inföll fru Brita med ett undergifvet
leende. — Ja, det är Halland — genmälte riddaren
— hade desse herrar utfört konungens bud, som
hans svåger, herr Gustaf Carlsson, gjorde, hade
Halland nu legat öde liksom Skåne och Blekinge,
så lita derpå, fru Brita, den danske kungen hade
hvarken kommit för Elfsborg eller Lödöse så hastigt,
som han nu gjort.
— Kanske hafven I rätt, min herre och man.
— Ja, det är både synd och skam, och nu
nödgas konungen, min herre, hålla till godo med
deras löften i stället för att straffa dem ... är
slikt att fördraga, Brita, säg, är slikt att fördraga
?
— Der de store gå fram, der måste de små
gifva vika ... det få vi trösta oss med, Erengisle!
— svarade fru Brita, i det hon slamrade med sin
nyckelknippa och slätade ut ett par veck på sin
klädning. — Och hvem är stor, och hvem är liten? —
sporde Erengisle och såg häftigt upp.
— Hvem är stor, spörjer du? . . . liksom den
frågan behöfde ett svar. Hvem är stor, när det
är fråga om Danmark och Sverige?
— Sverige, fru Brita! — ropade riddaren till
och slog sin knutna näfve i ekbordet vid sin sida,
så att fru Brita hoppade förskräckt till och slog
tillsammans sina händer.
— Det lärer behöfvas sådana slående bevis för
sanningen af hvad du der sade! — yttrade hon
derefter med ett stolt leende.

— Kära fru Brita, du skall nu en gång besinna,
att svensk är svensk och att dansk är dansk
. . . jag kan nu icke hjelpa, att jag icke förmår
tappa ut mitt svenska blod på den ena sidan och
tappa in danskt på den andra!
— Dock har du fått förnuft att tänka, om du
vill använda det. . . Huru kan du tänka på att
jemföra detta aflägsna land med Danmark. Danmark,
som all verlden känner . . . Hvar har väl
Sverige en Waldemar den store eller en Waldemar
Seir att uppvisa . . .? Och hvar i Europa talar
man väl om ett Sverige? Gå till den helige fadern
i Rom, och du skall få höra talas om provinsen
Danmark, hvaraf Sverige och Norge äro delar . ..
Gå till Paris, till universitetet der, och du skall
få höra talas om provinsen Danmark, hvaraf Sverige
och Norge äro delar! Och liksom Europa
icke känner några andra konungar i dessa länder,
än våra Waldemarer, så tala äfven nu påfven,
kejsaren och de lärde aldrig om ett Sverige eller
ett Norge, utan endast om ett Danmark, och när
de säga Danmark, så mena de Danmark, Sverige
och Norge . .. Detta är något som icke kan ändras
. . .
— Det kan icke ändras, ja . . .! — mumlade
mannen förtrytsamt.
— Och hvarför så komma och säga, att Sverige,
som är en del at det hela, är större än detta
hela, som är Danmark? ... I sanning, herr Eren-
gisle, det må flyta det renaste svenska blod i dina
ådror, men sanningen lärer icke kunna förnekas.
— Mycket begriper jag icke af det der talet,
Brita, men det begriper jag, att om björnen i våra
skogar rifver räfven, som jagar på hans mark, så
är han starkare än räfven, om så ingen menniska
under solen känner till hans bragder och hans
styrka . . . och dermed basta, fru Brita!
Fru Brita som kände sin herre och man bättre,
än han kände sig sjelf, och aldrig egentligen be-

rörde hans svaga sida oftare eller mera än som
var nödvändigt för att han skulle riktigt sätta tro
till henne, öfvergick till ett annat ämne, som för
henne var vigtigare. Och herr Erengisle var på
det hela taget mycket belåten med, att hans husfru
vågade säga sin tanke helt ut. Han kunde ej
likas med sådant folk, som endast jamade med,
han älskade ett skarpt tillmäle lika väl som han
älskade ett skarpt svärdshugg. Båda delarne fordrade
mod i barm, och ingen förtrodde han sig
till så gerna, som till den, hvilken orädd sade
honom emot.
— Hvilka hade konungen med sig i Wad-
stena? — sporde nu fru Brita.
— Hvilka han hade med sig? —- genmälte herr
Erengisle, helt sjelfförnöjd öfver att han i sitt svar,
som han trodde, drap sin klyftiga husfru, ehuru
han naturligtvis icke genast skulle låta sin styfhet
fara. — Han hade sin frän de, den raske herr
Thord ... Se, det är en riddare efter mitt sinne
det! — Det tviflar jag icke på .. . men var ingen
mera med konungen?
— Jo, den der tyske riddaren, herr Jost von
Bardenvleth . . .
— Som nu är alldeles återstäld efter sin
ofärd i Skåne? — sporde fru Brita med deltagande.
— Återstäld . . . ofärd, ja — murrade herr
Erengisle. — Hvad det var för ofärd, det må den
onde veta, men nu går han på sina ben och står
högt i gunst hos konungen . . . Han lärer få Wi-
borgs slott!
— Den stackars riddaren! — yttrade fru
Brita, som knappast kunde dölja en förstulen blixt
af synnerlig tillfredsställelse, hvilken dock helt och
hållet undgick hennes herre och man. Och för
att yttermera föra honom på villospår, tilläde hon;
— Han bröt sitt ben i en nattlig ridt, sade man?

— Ja, man sade det — upplyste herr Eren-
gisle — men hur det var, må han sjelf bäst veta
. . . När jag kom med skyttebaneret, det var ännu
mörkt på morgonen, till Borgeby slott och red in
på gården för att gå upp till kungen, så hörde vi
någon qvida i mörkret . . . Jag lät en sven sitta
af för att se efter, hvad det var, och då var det
riddaren, som låg halfdöd vid en brunn. Han
hade fallit under ridten, sade han, men haft nog
styrka att föra sin häst i stall, och sedan, när
han skulle gå öfver gården, hade han ej förmått
gå längre . . . Nu hade han sorg efter sin broder,
som föll framför Elfsborg, när danske kungen
kom dit.
— Hvilken nyhet berättar du der, Erengisle?
— afbröt fru Brita.
— Blott hvad som berättats mig .. .! När
kungen kom, så red riddaren bland de främste,
och han hade ett guldspänne i hatten, han kunde
så gerna haft jernhatten på . . . och från slottet
sköto de på spännet, så att ett skott träffade honom
midt emellan ögonen, och Garpen föll då ned
på fläcken! Han var i erkebiskop Tuves tjenst,
innan han nu drog med konungen.
Så fortfor samtalet en god stund. Men, sedan
riddaren gått till sängs och låg i sin bästa sömn
jemte hela sitt hus, steg fru Brita upp, just som
klockan slog tolf. Det var iiennes vana allt ifrån
hennes ungdom att icke kunna sofva om nätterna,
och nu sedan ett par år tillbaka hade hennes
sömnlöshet infunnit sig regelmessigt hvarje midnatt.
Men efter en timme brukade sömnen åter infinna
sig, och då gick hon till sängs igen. Så gjorde
hon äfven denna natt, satt en stund vid fönstret
i sofgemaket, kastade derefter en pelsfodrad kappa
öfver sig och gick ut i ett angränsande rum, hvar-
ifrån man hade en vidsträckt utsigt öfver vall-
grafven och den öppna platsen på andra sidan
strömmen.

Här gick hon orolig fram och åter, men plötsligt
stannade hon.
En skarp, genomträngande hvissling hördes
på andra sidan strömmen.
Hon sprang fram till fönstret och öppnade
det sakta, stack varsamt ut hufvudet och såg sig
omkring åt alla sidor. Här gick slottsmuren ända
fram till strömmen, så att ingen ringmur med sin
besvärlige vaktsven der kunde blifva ett obehörigt
vittne. Derute på andra sidan strömmen syntes en
skepnad, som skred fram längs efter stranden bort-
