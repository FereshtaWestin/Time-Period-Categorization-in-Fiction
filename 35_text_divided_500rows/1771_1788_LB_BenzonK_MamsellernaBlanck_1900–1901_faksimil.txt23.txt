upp i predikstolen och yttrade bland annat:
— O Gud, du som hafver hjärter kung i dina händer!
Naturligtvis hade denne värdige andans man haft
för af sikt att säga:
— O Gud, du som hafver konungarnas hjärtan i dina
händer! Exemplen, och vi skulle kunna anföra hundrade sådana,
tala ett tillräckligt tydligt språk.
Men nog nu med brännvin! Låtom oss återvända
till de madeiradrickande finansiererna.

De små tjufvarna... »
Kommerserådet Tottie må i andra hänseenden ha
varit en så skarp iakttagare som helst, och iakttagelseförmågan
är ju en viktig egenskap hos en af den högre
finansens furstar. Men han märkte ej att grefve de Montagne
börjat tröttna på meningsutbytet.
Denne var naturligtvis alltför artig att gifva sin
otålighet tillkänna, men han kunde ej kväfva en suck af
lättnad, då dörren öppnades och betjänten med högtidlig
uppsyn och en viss aktning i tonfallet anmälde:
— Herr lagman Liljensparre!
Några ord om denna märkliga personlighet, innan vi
fortsätta. Den politiska atmosfären hade under de senare åren
åter börjat mörkna. Stämplingarna mot konungen och
hans regering kunde följaktligen icke uteblifva. Det blef
därför å styrelsens sida nödvändigt, att med största uppmärksamhet
följa dessa på spåren, samt försöka att genom
omtanke och stränghet i tid förekomma hvad man fruktade.
Stockholms poliskammare inrättades år 1785. Som
chef för den samma gjorde sig lagman Liljensparre, som
förut hetat Sivers och varit militär, snart så känd och

360
fraktad, att han kallats Sveriges Fouché* och ännu ej hos
oss blifvit öfverträffad — allra minst under de senaste
årtiondena. Liljensparres rapporter till konungen vittna om en
man, som var i besittning af den största iakttagelseförmåga
och den outtröttligaste vaksamhet.
Man får i dessa hemliga aktstycken veta icke allenast
hvad som talades, utan äfven hardt när hvad som tänktes
i de oppositionella kretsarna. Under 1786 års riksdag
* Napoleon den förstes polisminister, utnämnd hertig d’Otrante.
Stamfader till den i Sverige bosatta familjen med detta namn.

361
spelade Liljensparre en ej oviktig roll genom de underrättelser
han meddelade om ryska sändebudet Markows
stämplingar mot oppositionen.
Såsom ett bevis på i livilken utomordentligt hög
grad han förstått att uppdrifva det politiska spioneriet
kunna vi anföra, att han hade i sin sold ett helt band
af lakejer, hvilka han i egenskap af spioner skickade på
misstänkta resande och andra för att i största hemlighet
kunna följa dem och deras handlingar på spåren.
Sådan var denne man, som nu med värdig hållning
trädde in genom dörren och allvarligt hälsade de båda
herrarna. — Välkommen, nådig herr lagman, sade grefve de
Montagne förbindligt. Jag tror mig gissa ert ärende ., .
Det gäller väl de förfalskade dukaterna eller hur?
— Alldeles riktigt, herr grefve, svarade Liljensparre,
i det han på en vink af grefven tog plats.
— Ett glas åt nådig herr lagmannen, sade den senare
åt betjänten, som ännu ej aflägnat sig, utan med nyfiken
uppsyn stod kvar i dörröppningen.
Han vände sig därefter mot Liljensparre och tilläde
leende :
— Naturligtvis, om ni inte har något däremot?
— Ingalunda. Tvärtom, svarade denne med cirklad
artighet. Utan skryt sagdt vill jag nästan påstå, att jag
gjort mig förtjänt af litet förfriskning.
— En sak förvånar mig, käre Liljensparre, inföll
kommerserådet. — Hvilken?
— Att du kommer redan. Det är ju inte stort mer
än tre timmar sedan jag sökte upp dig och klagade min
nöd . . . Du ingaf mig just inga lysande förhoppningar.
-— Och det lär jag väl knappast göra nu heller,
svarade Liljensparre, i det han med största lugn tog en
Mamsellerna Blanck. 46

362
pris snus och därefter knäppte bort de korn som hamnat
på skjortkråset. — Hvad säger du, min sötaste bror! . . . Alla mina
nya ovikna sedlar . . .
— Kan du tillsvidare anse förlorade . . . Och skulle
de ännu en gång hamna i ditt kassaskåp, bör du verkligen
anse dem som hittade.
— Ah, herre gud!
— Således intet resultat, min bäste herr lagman?
sade nu grefven.
— Det beror på livad man menar med resultat, genmälde
Liljensparre med den kallblodighet, som aldrig
svek honom.
— Någon ... någon häktning till exempel? stammade
kommerserådet. -— I det hänseendet kan jag lugna dig. Tre häktningar
äro redan gjorda inom kortare tid än tre timmar.
Och sämre har man hört.
— Verkligen? Tre häktningar? frågade grefven med
naturlig nyfikenhet.
— Ah, gud ske lof! utbrast den andre fmansieren, i
det han drog ett djupt andetag och knäppte hop händerna
öfver bröstet.
— Jubla inte i fåvitsko! förmanade Liljensparre. . .
Du hörde ju nyss, att jag inte lof vade dig dina pengar
tillbaka. — Nej, det var ju sannt! suckade den andre.
Hans plötsligt väckta illussioner hade lika snabbt
skingrats. — Men jag tyckte, att ni talade om häktningar? inföll
grefve de Montagne . . . Icke mindre än tre, vill jag
påminna mig?
— Ert minne består profvet, herr grefve, svarade
Liljensparre med ett leende och en lindrig böjning på
hufvudet.

363
— Eh bien ... i så fall. . .
— Då det gäller en ovanligt slugt anlagd förbrytelse,
fortfor polismästaren och lagmannen, följer jag alltid
mina franska yrkesbröders exempel och gör mig själf
den frågan: Où est la femme?*
— Vidare . . .
— Sedan jag gjort mig denna, hör jag alltid en inre
maning . . .
— Och den lyder? inföll kommerserådet.
— Cherchez la femme! **
—■ Nå, än sedan?
— Jag sökte kvinnan . . .
— Och fann henne?
— Jag fann till och med två. . . Man blir så sällan
bortskämd i den vägen, att jag kände mig uppriktigt glad.
— Det säger jag ingenting om, medgaf Tottie. Du
tror således, att dessa båda kvinnor . . .
— Jag inte allenast tror, utan vet, att dessa två
betalat med falska dukater. Och detta var naturligtvis
redan ett skäl till häktning. Båda sitta tillsvidare i godt
förvar. — Nå, hur se de ut, de gudsänglarna? frågade kommerserådet.
Kommerserådet hade för sin ålder goda ben, som
han bland annat använde till att efter mörkrets inbrott
löpa efter hvarje kjol, som han såg fladdra i ett gathörn.
Denna omständighet, som vi i sanningens intresse ej velat
undertrycka, förklarar den ifver med hvilken han framställde
sin fråga.
»Sbirrernas» höfding log ett löje, som innebar något
af förakt. — Du måste förlåta mig min okunnighet därvidlag,
kära bror, svarade han torrt. . . Det stämmer knappast
* Hvar är kvinnan?
** Sök kvinnan!

3G4
öfverens med mitt ämbetes värdighet att i egen person
verkställa häktningar af . . . hm! . . . glädjenymfer eller
Venus-prästinnor, om du tycker att det låter vackrare.
— Jaså, de tillhörde den kategorien, mumlade kommerserådet
och gjorde en bedröfligt misslyckad ansats att
dölja sin förlägenhet.
Själf var han i smyg en trägen dyrkare af de lättfotade
väsen, som idkade Fröjas offertjänst. Han trodde
— måhända icke utan skäl — att den »allvetande» polismästaren
hade kännedom om denna skuggsida af hans
skaplynne. Han teg och öfverlämnade ordet åt sin affärsvän,
som yttrade:
— Het vore kanske bäst att ni, herr lagman, utan
onödiga afbrott finge själf redogöra för resultatet af era
efterforskningar — naturligtvis, om ni ej anser detta för
mycket begärdt.
— Ingalunda, herr grefve. Min berättelse skall för
öfrigt bli af det kortaste slaget. . . Redan en kvarts
timme innan du, bror kommerseråd, gjorde mig den äran,
hade jag besök af en lärftskramhandlare, som jämrade
sig öfver, att man i går på eftermiddagen lurat på honom
fyra falska dukater. Expediten sade sig kunna ta på sin
salighetsed att de fruntimmer, som lämnat de eftergjorda
mynten voro två mamseller mycket kända i Stockholm
och tillhörande det lätta kavalleriet. Ända. till för kort
tid sedan hade de anställning som lockfåglar hos den
judiske kaffehusvärden och (tror jag, fast jag ännu saknar
bevis) tjufgömmaren Abraham Karfunkelstein, äfven kallad
Döfva Juden eller Ljufva Döden . . .
— Ah, det börjar bli ganska intressant! inföll kommerserådet
med ungdomlig liflighet och grinade som en
vällustig satyr.
— Vi skulle ju inte afbryta eller hur? sade grefve
de Montagne.

365
Kommerserådet återtog ögonblickligen sin allvarliga
uppsyn. Liljensparre fortsatte, sedan han tagit en ny pris af
sitt spanska snus:
— Dessa båda kvinnor hade sedan någon tid varit
försvunna från sitt gamla tillhåll vid Jöran Heisings
gränd, och ingen, hvarken Moses eller någon af deras
oräkneliga tillbedjare, kunde gifva besked om hvart de
tagit vägen. Många voro de, som mött dem ute på gator
och torg, men ingen kunde, märkvärdigt nog, lämna tillförlitlig
upplysning om deras nuvarande bostad. Det
finnes många kaffehus och andra lastens nästen i vår
goda hufvudstad, som du nog vet, bror kommerseråd
(gubben gjorde ett hopp på stolen vid denna gliring),
och de genomsöktes alla från källaren till takåsen, men
utan resultat. . . Det är varmt så här tidigt på året. . .
Jag känner mig nästan torr i halsen.
Grefven förstod den icke alltför otydliga vinken.
Han fyllde glasen på nytt, och de tre herrarne skålade
med hvarandra.
Sedan sbirrernas* höfvidsman smackat med tungan
för att gifva sitt välbehag tillkänna, fortfor han:
— Nog visste jag, att de inom kort skulle dyka upp,
och att en eller ett par dagars väntan knappast skulle
göra något egentligt till saken . . . Huru jag kunde veta
detta, fråga ni kanske, mina herrar?
Grefven yttrade:
— Ja, det var icke så utan, att jag gjorde mig denna
fråga. . .
— ... som jag besvarar på det enklaste sätt i världen,
af bröt polischefen . . . Dessa båda kvinnor äro natur ligt-
* Då vi redan ett par gånger användt detta ord böra vi kanske
förklara detsamma. Sbirrer kallades fordom i Italien, särskildt i
Kyrkostaten, polisbetjänter med militärisk beväpning och organisation.

366
vis oskyldiga till själfva förfalskningen. Först och främst
äro mynten alltför skickligt eftergjorda att en eller låt
vara två kvinnor utan tekniska kunskaper (åtminstone på
det området) kunna verkställa en dylik operation. Och
för det andra är kvinnonaturen sådan, att den ofta ej
ryggar tillbaka exempelvis för ett mord, mera sällan begår
ett brott, där hjärnan är med i spelet — isynnerhet om
hon riskerar att blifva hängd för detta brott, såsom
Sveriges Rikes Lag obevekligen föreskrifver . . .
— Förlåt att jag ännu en gång afbryter, sade grefven
leende. Men à propos hängning, hur är det med halsen?
Vi behöfva väl ej redogöra för det svar och den
handling, som följde frågan.
Liljensparre stärkte de ansträngda stämbanden och
fortsatte :
— Min tankegång slog emellertid plötsligt in på en
nv riktning. Både jag själf och några af mitt folk hade
sedan ett par veckor haft vår uppmärksamhet fäst på ett
gammalt ruckel vid Trumpetarebacken. Dofva rykten
gingo att spelorgier bedrefvos där om nätterna, men ingen
af oss visste något med säkerhet, och jag hade så godt
som beslutit att ej göra något vid huset förr än det kom
till offentlig skandal... Se ni, mina herrar, en polischef
bör aldrig blanda sig i bättre folks privata förströelser
oftare än det är absolut nödvändigt.
— Alldeles riktigt, instämde kommerserådet.
Grefve de Montagne gaf båda herrarna en ogillande
blick, som likväl ej träffade sitt mål, utan halkade förbi.
Han var af en alltför ädel och rättänkande natur att
kunna gilla denna lösa moral.
De jämnlikhetens och broderskapets idéer, som följande
år skulle taga sig ett så våldsamt utbrott i hans
eget hemland genom den stora franska revolutionen, hade
längesedan sått frö och burit frukt i denna högaristokrats
medvetande. Emellertid röjde han icke sitt missnöje i

367
* í i
'íV y ¡l ' ; ■
o-^
ord, utan lät polismästaren fortsätta sin något långrandiga
redogörelse. — Det som nu återstår kan sägas i några få ord.
kör en stund sedan skickade jag några af mitt folk att
halla rannsakning i nämnda hus. Då ingen öppnade frivilligt
sprängde de porten. I ett af ofvanrummen funno

368
de de båda nymferna, som ännu sofvo . . . utan sällskap,
det erkännes gärna. . . och som ställde sig helt oskyldiga
då de fingo veta hvad det var fråga om. Hvilket naturligtvis
icke hindrade att de trots alla tårar och böner,
som kunnat röra hjärtat hos hvem som hälst utom mina
sbirrer, fingo vackert marschera med i ransakningshäktet.
Men inte nog därmed, ännu en upptäckt gjordes, och
detta var den viktigaste: i källarvåningen anträffades en
fullständig falskmyntareverkstad med press, kemikalier,
deglar, retorter och alla möjliga tillbehör. Nu har jag
nämnt det som tillsvidare är viktigast och tackar herrarna
för den välvilliga uppmärksamheten.
Han tog sig en pris snus och tittade på sitt briljan-
terade guldur — en minnesgåfva af ingen mer och ingen
mindre än konungen.
— Nu måste jag absentera min présence, sade han.
Därefter tilläde han, liksom om han plötsligt erinrat
sig något: — Herr grefven tillåter väl att jag tar de där tingestarna
med mig som bevisningsmaterial?
Han gjorde en gest mot bordet med de båda dukat-
högarna, den äkta och den falska. Han stoppade den
senare i påsen, sedan grefven gjort en bifallande nick.
— Men, monsieur Liljensparre, inföll denne hastigt.
Den egentlige förbrytaren . . . förfalskaren ... Få vi inte
veta något om honom? Det tycker jag är viktigare än
något annat!
Polischefen bugade sig artigt.
— Jag delar fullkomligt er åsikt, herr grefve, sade
han, men ni erinrar er väl bibelspråket: »Där intet är
att taga, har käjsaren förlorat sin rätt» . . . Själfve käj-
saren! ... Så mycket mera en stackars polismästare!
— Men, utbrast grefven med någon otålighet, efterspaningar
. . .

369
— Efterspaningar tjäna till ingen nytta, svarade
Liljensparre, utan att låta sig bekomma. Lagens arm är
visserligen lång, men inte tillräckligt lång att gripa den
brottslige . . . åtminstone inte ännu så länge.
— Ni vet således hvem han är, denne förslagne
skurk? — Nog vet jag det. Det är den nya ägaren till huset
vid Trumpetarebacken, spelhusvärden, Eugène Leblanc,
som han kallar sig . . .
Grefven spratt till och bleknade.
•— Ännu en gång! Namnet! Namnet! ropade han
häftigt. — Eugène Leblanc, upprepade den förvånade Liljensparre.
Han kunde icke fatta anledningen till denna plötsliga
sinnesrörelse. Grefve de Montagne strök sig med handen öfver
pannan, satte sig på nytt och yttrade i något lugnare
tonfall :
— Jag tyckte mig höra ett bekant namn ... ett namn
som jag känner sedan länge flydda dagar. Men det var
endast en ljudlikhet.
Och han tilläde leende, liksom om han velat slå bort
detsamma :
— Det ser ut som om jag på gamla dagar skulle
börja glömma bort mitt modersmål, ehuru jag dagligen
hör hemlandstoner. — Herr grefven känner således ej denne Eugène
Leblanc? frågade Liljensparre med forskande ämbets-
mannamin. — Eugène Leblanc? Nej, jag har verkligen inte
•den äran, svarade grefven.
— I hvilket fall som hälst har han sluppit oss ur
händerna. Tre fartyg med utländsk bestämmelseort utklarerades
i går middag från Stockholm, en brigg till
Mamsellerna Blanck. 47

370
Vasa, en bark till Riga och en skonert till Hamburg.
Med någon af dessa lägenheter måste gynnaren förmodligen
ha eschapperat.
— Hvarför inte lika gärna landvägen? frågade kommerserådet.
— Det kunde möjligen ha gått för sig under salig
kungens regering, men inte under min . . . det vill säga
under min ämbetsförrättning, skyndade sig Liljensparre
att tillägga såsom ett slags, visserligen obehöflig, rättelse.
— Eugène Leblanc! Eugène Leblanc! mumlade gref-
ven tankspridt. — Ni tyckes ha svårt att glömma detta namn, herr
grefve? — Visst inte. Jag tänker endast med grämelse på
att det, efter alla tecken att döma, är en landsman till
mig, som på detta sätt vanhedrar sin nation.
— Ni kan trösta er med att det inte så ofta händer
hos oss, genmälde polischefen lugnande . . . Vi ha ingen
brist på inhemska gökar af den sorten, gud nå’s så visst!
Han tilläde, i det han närmade sig dörren:
— Har den gynnaren tagit vägen åt Finland, så
finns det någon möjlighet för att vi kunna knipa honom.
Det är den enda förhoppning jag kan gifva. Jag har
redan vidtagit mina åtgärder.
Därmed gjorde den värdige ämbetsmannen en bugning
för båda herrarna och aflägsnade sig brådskande.
* :f:
Sedan polischefen försvunnit kliade sig kommerserådet
Tottie i hufvudet och yttrade fundersamt:
— Herr grefve, kanske jag misstager mig, men det
förefaller mig nästan som om vi glömde en fråga till
Liljensparre . . . Jag kan omöjligt påminna mig hvilken.
— Det kan däremot jag, då jag närmare tänker
efter, sade grefve de Montagne ... Vi glömde att fråga

871
efter namnet på den tredje häktade. Han sade uttryckligen,
att det var tre.
- Så var det, men man blir ju alldeles bortkollrad,
suckade den andre . . . Det blir väl bäst att säga evigt
farväl åt mina sköna, härliga sedlar!
— Se så, min kära vän, inte gör det någon nytta
att gräma sig. Hvem vet, kanske allt går väl i längden.
Och i allra värsta fall kan ni ju bära förlusten.
Skada blott att Liljensparre icke lefde i telegrafens
och telefonens tidehvarf. Ty nog skulle han ha gjort ett
flitigt bruk af dessa båda förträffliga uppfinningar, som i
så hög grad underlätta den moderna polismaktens gagne-
liga verksamhet i samhällets tjänst.
Läsaren gör helt säkert, och det med rätta, anspråk
på större privilegier än de båda bedragna finansiererna.
Han önskar tvifvelsutan veta namnet på denne tredje
individ, som råkat i den Liljensparreska polismaktens klor.
Det var ingen annan än vår gamle bekante von
Hagelstorm, äfventyraren och yrkesslagskämpen. Till dessa
båda befattningar hade han på sista tiden lagt ytterligare
två andra — insläpparens och utkastarens. Och vi be-
höfva väl icke säga att det var i spelnästet och falsk -
myntarehålan vid Trumpetarebacken, som han utöfvat
dessa maktpåliggande funktioner.
Båda voro de fullkomligt i uslingens smak. För
hederligt arbete kände han den uppriktigaste afsky, men
att trotsa samhällets lagar, det vill säga utan allt för stor
risk för sig själf, det var realiserandet af hans onyttiga
lifs idé. Vi lämna tillsvidare honom och de båda systrarna,
som åtminstone hvad falskmynterihistorien beträffar voro
fullkomligt oskyldiga.

^ ^ ^
^ ^tv ^\v ^ ?fr
17 .
Lydia.
Skandalkrönikan i Sveriges hufvudstad hade genom
den i föregående kapitlet omtalade historien erhållit ännu
ett angenämt stoff att stöta och blöta, svälja och omtugga.
Just då Axel Anton von Silfverhorn beredde sig att
gå ut och använda den vackra eftermiddagen till en
uppfriskande promenad, meddelades honom nyheten af
hans trotjänarinna och amma.
— Åh, sicket elände de ä’ i den här usla sta’n!
utbrast den hederliga gumman och såg helt échaufferad
ut, då hon öppnade dörren och innan hon väl satt foten
öfver tröskeln . . . Om baron Axel bara kunde tänka sig!
»Baron Axel» var hennes vanliga tilltalsord, så ofta
hon var ensam med sin »kära gosse» — icke annars.
Silfverhorn stod framför toalettspegeln och ordnade
sitt hår, som han mot tidens sed bar opudradt och i fritt
fallande lockar.
— Då så många fattiga stackare sakna brödet för
dagen kan man göra bättre bruk af mjöl än att strö det
i håret, brukade han anmärka, då hans vänner och bekanta
förvånades öfver denna likgiltighet för modets
fordringar.

373
Vid gummans tirad vände han sig om och frågade
småleende :
— Nå, hur är det fatt, kära Sara?. . . Du ser ju ut
som om du vore fallen från skyarna! Och du darrar i
hela kroppen!
— Ja, nog kan man falla från skyarna för mindre
och darra både i kroppen och själen! sade gumman klagande.
— Se så, lugna dig och lätta ditt hjärta. . . Tala om
hvad det är för något otyg, som satt dig i sådant uppror.
Sara redogjorde nu så godt hon förmådde och med
åtskilliga fantastiska utsmyckningar för den historia, som
våra läsare redan känna.
Redan vid de första orden, så snart han hört att de
båda systrarna Blanck voro invecklade i denna sorgliga
sak, hade Silfverhorn bleknat och sjunkit ned på den stol
som var närmast. Ett virrvarr af stridiga tankar rörde
sig i hans inre, och han lyssnade halft bedöfvad till
gummans tirad.
Orden trillade som ärter från hennes läppar, sedan
hon väl satt dem i gång. I likhet med så många andra
människor, både gamla och unga, tycktes hon fägna sig
åt ljudet af sin egen röst. Hon ämnade tydligtvis icke
ännu på en god stund göra en paus i denna solokonsert.
— Baron Axel vet inte hvad jag vet, sade gumman
jämrande . . . Jag känner till de där jäntorna jag, och
systern också förstås, som varit hygglig i det längsta,
men nu lär vara hålldam åt en förnäm herre, efter hvad
det glunkas, men man kan ju inte tro allt hvad folk
pratar, hälften kan vara nog ibland. Ja, herre gud, de
stackars ungarna, och morsan, som blifvit ett sådant kräk,
ett riktigt spektakel för gud och människor. . . Synden
straffar sig själf och blir ytterligare straffad, står det så
vackert att läsa i den heliga skrift. Jo jo men, det äger

374
nog sin riktighet! Hvad var det väl jag sa’ åt Britt-Sofie,
när hon öppnade den där syltkrogen. Akta dig för den,
Britt-Sofi! sa’ jag. Hon fick sanna mina ord, min själ
fick hon inte så .. . Visserligen ä’ inte barna hennes,
förstås, men i alla
fulla fall. . .
Silfverhorn
brydde sig icke om
att höra återstoden
. . . Han var
nära att kväfvas.
I en hastig vändning
fullbordade
han sin toalett och
störtade ut med feberhet
hjärna. Blodet
forsade våldsamt
i hans ådror,
hjärtat bultade
med häftiga slag,
benen förmådde
knappt bära honom,
och den som
i detta ögonblick
sett baron Silfverhorn
skulle varit
ursäktad om han
trott honom drucken.

Han ställde sina steg långt utom norr tull, och där
vandrade han. länge på den solklara våreftermiddagen,
ända till det började skymma,
Hans hjärta och inbillning voro redan sysselsatta
med så många planer och tvifvel att detta sista slag
nästan blef honom för tungt att bära. Hans älskades

375
två systrar hade fått sina nummer i kurtisanernas föraktade
bataljon — det kunde nu en gång för alla icke
göras ogjordt. Detta hade han tillräckligt klart för sig.
Det hade varit hans afsikt att omedelbart efter sitt
