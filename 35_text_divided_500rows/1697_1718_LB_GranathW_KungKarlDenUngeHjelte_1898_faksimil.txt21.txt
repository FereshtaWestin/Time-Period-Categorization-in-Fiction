Skildtvakten vände sig då snabbt om mot det håll, hvarifrån det kom,
spände hanen på muskötten och ropade:
“Halt! Wer da?“
“Död och undergång åt svenskarne“, ljöd en skroflig stämma, och mellan
ett par af de närmast stående tälten kryssade sig en person fram till vakten.
“Passera!“ svarade denne.
“Passera, säger du. Det var icke meningen, gamle gosse. Jag ville endast
se till, hur du har det i detta hundväder.“
“Åh tusan, är det du, Hirsch!“
“Det stämmer det, sachan, som trampade i klaveret. Jag är liksom litet
ömhjertad af mig, och då jag låg der inne i tältet och hade det skapligt nog samt
hörde den iskalla nordanvinden rycka i tältduken, kom jag att tänka på dig. Och
så sa’ jag till mig sjelf: Hör du, Hirschen, du har tak öfver hufvudet och lomma-
flaskan mer än till hälften fylld med hjertstyrkande droppar, men den stackars blåfrusne
Laurentz, som sörjer för din säkerhet, eger hvarken det ena eller andra.
Gå derför ut till honom och gif den präktige gossen en duktig tankställare. Ja,
ackurat så var det, jag sa’, och nu är jag här, och vill du ha någoi litet vått innanför
vesten, så säg inte nej!“
“För de orden skall du ha tack, min käre Hirsch. Men hvarifrån har du
fått den Guds-gåfvan? Det växer väl icke heller bröd i öknen.“
“Det gör det visserligen icke, men, ser du, när man har biskopen till farbror,
så mår man bra.“
“Hvad menar du dermed?“
“Ingenting annat, än att jag kommit på den bästa och intimaste fot med
baron von Gersdorffs ene betjent.“
“Hvilken af dem?“
“Jag känner blott en.“
“Och han heter?“

243
“Patrik, en präktig en, skall jag säga dig.“
“Jaså, du är bekant med honom. Nå, då vankas det väl ett och annat från
baronens vinkällare ?‘‘
“Jo, det kan du lita på. Patrik är en krona bland betjénter och delar med
sig af denna verldens goda, så att det är en riktig lust och glädje deråt. Endast
för en kort stund sedan var han inne hos mig i tältet, och då han aflägsnade sig, lem-
nade han qvar den här flaskan, du.“
Vid dessa ord framtog han ur bröstfickan på sin uniformsrock en butelj,
som han räckte Laurentz.
”Se här, tag dig en styrketår, min vän! Det behöfver du.”
”Du är en hedersknyffel, Hirsch”, sade Laurenz, fattade flaskan och tog
sig en klunk. Det var minsann ingen dålig vara , fortsätte han. ”Den har liksom litet
mersmak med sig.”
J°> jag skulle kunna tro det, och det är också meningen, att vi skola taga
oss både halfvan och tersen. Men derunder, tror jag, vi gå in i mitt tält. Eller hur?”
”Bara inte vaktbefälhafvaren kommer.”
”Bah! han sitter hos von Gersdorff och håller nu som bäst på med att
titta i glaset.” ”Hur vet du det?”
”Af Patrik naturligtvis.”
”Nå, då tror jag mig kunna våga följa med dig in på ett par minuter.”
”Det kan du visst töras, det, i all synnerhet som mina tältkamrater äro
ute hvar och en på sitt håll.”
De båda sachsarne stego in i tältet och slogo sig ned på en af de provisoriska
britserna. Sedan Laurentz fått sig ett par munnar af innehållet i kamratens butelj,
sade han: ”Har du hört något, om vi i morgon skola bryta upp härilrån?”
”Om det blir i morgon eller i öfvermorgon, är ovisst. Det beror helt och
hållet på, när den utsända ströfkåren på tjugufem man, med hvilken mina tältkamrater
äro, återkommer. Som du kanske vet, blef den skickad för att utforska, om
någon större svensk styrka finns i närheten. Detta meddelade mig Patrik, då han
var här, och han hade hört det af baronen, hvilken står vår befälhafvare mycket nära.”
”Känner du något till, hvart vi härifrån skola begifva oss?”
”Ingenting med säkerhet, men jag förmodar, att Riga blir målet. Denna
stad är hår dt ansatt af våra öfriga trupper, och det är, efter hvad jag kan inse,
af största vigt, att den faller i konung Augusts händer. Och derpå skåla vi, gamle
gosse! Må vi vara blott till hälften så finurliga, som baron von Gersdorff är, så
ansvarar jag för, att såväl Riga som kung Karl sjelf förr eller senare skola falla
till föga !”
”Ja, han måste visst vara en riktigt listig en, efter hvad jag hört. Han
höll ju på att bringa den unge hjelten om lifvet en gång i närheten af Novajo-Selo.”

“Det är riktigt, och det skulle också ha lyckats honom, som genom sin
dubbelnatur och sitt innätslande sätt lär ega ett visst förtroende hos den svenske
konungen, om icke en lifdrabant i sista stund kommit till platsen och förstört baronens
väl genomtänkta plan.“
“Äfven jag har hört detsamma, men känner icke till, hur det sedan gick
baronen. Han lär ju vid nämnda tillfälle ha blifvit sårad i villervallan, och kung
Karl såg ju med egna ögon, påstås det, när von Gersdorff föll till marken. Vet
du något bestämdt derom?“
“Något litet, och det har Patrik talat om för mig, och har han ljugit, så
ljuger jag. Jo, ser du, gamle gosse, det var på det viset, att baron von Gersdorff
låtsade sig vara svårt sårad, och så föll han för syns skull. Allt det der var förstås
på förhand uppgiordt mellan honom och den ströfkår, som anföll kung Karl,
och planen för anfallet aftaladt mellan honom och priorn i Sankta Maria, hvilken
. ända till ytterlighet hatar svenskarne. De hemliga mötena i och för uppgörandet af
denna plan höllos först i en undangömd koja i skogen, men då detta tillhåll upptäcktes,
eller då de icke längre ansågo sig säkra der — jag kommer precis inte
ihåg, hvilketdera det var — så förläde de sina sammankomster till slottet Novajo-
Selo. Denna temligen fasta och väl försvarade borg lämpade sig förträffligt derför,
emedan den eges af en furst Rakowsky, som är allmänt ansedd för att vara svensk-
vänligt sinnad, fastän han i själ och hjerta är konung August obrottsligt tillgifven.
Det påstås till och med, ja, fursten lär ha inbillac folk det, att hans tjenare, åtminstone
en stor del af dem, äro svenskar, men i sjelfva verket äro de fullblodiga polackar.
Alltnog, der uppgjordes planen till Kung Karls tillfångatagande, och rum i slottet
iordningställdes till och med för hans mottagande. Emellertid gick allt om intet
genom den der lifdrabantens ingripande. Detta låg baron von Gersdorff och förargade
sig öfver. Men hvad var att göra? Han måste åse huru den ene af sach-
sarne efter den andre stupade för drabantens kraftiga hugg, och då han märkte, att
allt var förloradt, kröp han sakta och försigtigt bort mellan buskarne och träden
samt dolde sig i närheten bakom ett par nedfallna trädstammar. Sedan han der legat
en stund, framkom till honom ströfkårens unge anförare, hvilken sårats, men lyckats
smyga sig undan i villervallan. Denne anförare är son till furst Rakowsky, och han
och baron Gersdorff lemnade skyndsamt och försigtigt platsen för deras nederlag samt
uppsökte åter slottet Novajo-Selo, der underrättelsen om det, som inträffat, väckte
den största förvåning. Der uppgjordes sedan i samråd med hans högvördighet
priorn i Sankta Maria en ny plan till svenske konungens fördert, en plan, som likväl
icke blef utförd af det skälet, att svenskarne strax derpå bröto upp från
lägret vid Pernau. Dagen derpå lemnade von Gersdorff Novajo-Selo, beledsagande
priorn till dennes kloster i Lithauen. På denna färd var Patrik med, och han har äfven
omtalat, att baronen från Sankta Maria begaf sig till sitt fädernehem i Sachsen och
derifrån slutligen till vår belägringshär utanför Riga. Huru han åter kommit att
sälla sig till vår afdelning, det känner jag icke, och det kan göra alldeles detsamma.
Ett vet jag likväl, och det är, att baron von Gersdorff ämnar sig ut på en expedition,
som lofvar att i djerfhet icke stå efter, hvad till och med svenskarne i den
vägen utfört och utföra.“

245
“Och hvad är målet för denna expedition?“ frågade Laurentz.
“Det visste icke Patrik“, svarade Hirsch, “men han upplyste om, att delta-
garne skulle bli rikligt belönade af baronen, samt frågade mig, om jag vore hågad
att följa med.“
“Och du svarade?“
“Att det skulle jag nog göra, blott jag finge permission, hvilket Patrik då
lofvade ställa om genom baronen. Denne behöfde likväl ännu en till utom sin andre
betjent, hvilken jag hvarken till person eller namn känner. Och nu skulle jag fråga
mig för hos dig, om du vill ersätta den felande deltagaren i. denna expedition.“
Laurentz funderade en stund, hvarpå han utbrast:
“Topp, det är jag med om, men såsom vilkor derför önskar jag något så
när få veta, hvarthän och i hvilket ärende vi skola begifva oss af.“
“Det är icke för mycket begärdt, tycker jag också, och då jag vidrörde
detta för Patrik, sade han, att han tilltrodde sig kunna lemna underrättelse derom,
innan uppbrottet kommer att ske.“
“Om så är, lofvar äfven jag att följa med.“
“Godt, då äro vi på det klara dermed“, sade Hirsch, räckte buteljen till
kamraten, som drack honom till.
Efter ännu några minuters samtal om ett och annat, för hvilket vi anse oss
icke behöfva redogöra, tog Laurentz afsked och begaf sig ut ur tältet för att återtaga
den afbrutna vakttjenstgöringen.
Just som han utträdde genom tältöppningen, smög sig någon bort derifrån,
men det märkte icke Laurentz, och ej heller hörde han det buller, som den bort-
skyndande förorsakade. Han hade tittat för djupt i Hirsch flaska för att ens
misstänka och mycket mindre observera någonting misstänkt.
Skildtvakten kryssade sig sålunda fram till sin post, smågnolande på en
munter soldatvisa, utan att egna den minsta tanke på möjligheten af, att någon
obehörig kunde finnas i närheten.
Vi lemna derför Laurentz, då vi af honom icke kunna få någon upplysning
om den person, som stått och lyssnat vid tältöppningen, samt uppsöka denne obekante.
Så snart skildtvakten aflägsnat sig från tältet några steg, skymtade de
mörka konturerna af en karlperson, som icke var någon annan än främlingen, fram
bakom det tält, framför hvilket han stått och förmodligen spionerat.
“Hm! om jag skulle försäkra mig om den der gynnaren här inne. Men hvad
vunne jag egentligen derpå?“ mumlade han för sig sjelf. “Ingenting efter hvad jag
kan inse. Och att öfverfalla och taga vakten till fånga tjenar heller ingenting till.
Något måste jag likväl taga mig för, efter som slumpen så här gynnat mig. Hvem
skulle ha kunnat tro, att den der spjufvern finns här. Det riktigt kliar i mina
fingrar, innan jag får tag i och rycka af honom masken, som döljer hans mörka
dubbelmenniska. Men kanske det ändå icke är samme en. Visserligen känner jag
något litet till den tyska rotvälskan, men så pass är jag icke hemma i den, att jag
kunde följa med deras samtal i dess helhet. Så mycket förstod jag dock, att en hel
del af det, som de sade, passade till punkt och pricka in på honom. Och om det
skulle finnas flera personer med samma namn, och han mot förmodan icke vore

246
den rätte, skadar det likväl icke att förskaffa sig visshet derom. På hvad sättskall
då detta kunna gå för sig? Jo, jag måste först ha reda på baronens tält och sedan
på ett eller annat sätt bereda mig inträde dit, och vilkoret härför är, att jag får
tag i någon, som vet, hvarest von Gersdorff är att finna, samt förmå honom med
lock eller pock underrätta mig derom. Dertill är ingen mera lämplig än den ensamme
sachsaren här inne i tältet, och jag ser mig således ändå tvungen göra min
uppvaktning hos honom. Min uniform är intet fel på, och min dåliga tyska lägger
han icke så noga märke till, då han tagit sig för mycket till bästa. Slumpen eller
min lyckliga stjerna hjelper mig nog med resten.“
Vid dessa oid lemnade han sin undangömda plats bakom tältet och smög
ljudlöst omkring detta, tills han framkom till tältöppningen, hvars dörr han
varsamt öppnade för att träda in.
Men just som hän stod i begrepp att göra detta, vek han ett par steg tillbaka
och, såg sig kring åt alla sidor. Ögonblicket derefter stod han likväl åter
iramför tältöppningen, fast besluten att inträda. Orsaken till denna manöver var
den, att molnen delade på sig något, och månen tittade ned derigenom, klart belysande
såväl tältet som den framför detsamma stående mannen, hvilken ej var någon
annan än vår bekante Arvid Svan.
Huru den raske och hurtige lifdrabanten så der helt solus kommit till sach-
sarnes läger i närheten af byn Liegnitz, derom vilja vi nu i korthet berätta.
Då de tre lifdrabanterna lemnade de i torfgrafven nedstörtade sach-
sarne, fortsatte de sin färd utan några vidare äfventyr genom den återstående
delen af skogen, hvilkens östliga bryn de efter omkring en timmas oafbruten ridt
uppnådde. Midnatten var då i det närmaste inne, men fastän kylan var skarp, och
de tre svenskarne nästan oafbrutet suttit i sadeln mer än en hel dag, kände de likväl
mtet behof af hvila. Äfven hästarne stodo sig bra, h varför Lejon vid utträdet
ur skogen föreslog, att de skulle fortsätta sin ridt rakt på det sachsiska lägret, hvars
tältrader de då och då observerade i månskenet.
“Det vore väl förenligt med det uppdrag, vi skola uträtta“, sade Sven
Björn, men jag för min del vill icke vara med om, att vi alla tre närma oss sach-
sarne. Hvem vet, om vi erhållit rätt lösen, och äfven om vi fått det, så är det
likväl mest rådligt handladt af oss, om vi först rekognoscera terrängen.“
“Detta är äfven min tanke“, instämde Svan. “Det är bäst att vara på sin
vakt. Jag anser derför, att vi här som inne i skogen draga lott om, hvilken af oss
som skall snryga sig in på sachsarnes läger.“
“Efter som jag är ensam mot eder två, kamrater“, sade Erik, “så måste
jag väl foga mig efter eder vilja.“
“Nå, då äro vi ense om den saken“, inföll Sven Björn, hvarefter de företog
lottkastningen, hvilken utföll så, att Arvid Svan utsågs till att rekognoscera
det sachsiska lägret.
Lifdrabanterna hade härunder stigit af sina hästar, hvilka de bundit bakom
ett busksnår i skogsbrjmet.
“Efter högst två timmars tid kunnen I återvänta mig“, sade Arvid, löste
sin springare och svingade sig upp i sadeln.

247
“Men är det verkligen skäl i, att du tager med dig hästen?“ sade Lejon.
“Den kan ju rödja dig.“
“Mycket sannt“, instämde Björn, “den kan godt stanna qvar här. För resten
tror jag icke, att det är så långt härifrån till lägret, som jag hörde sachsarne
uppgifva, då jag lyssnade på dem vid deras lägereld här inne i skogen. Enligt
hvad jag då kunde fatta af det, som de sade, skulle byn Liegnitz, dit du skall be-
gifva dig, Svan, vara belägen en mil härifrån. Det tror jag likväl icke vara händelsen,
ty i så fall kunde vi näppeligen urskilja sachsarnes tältrader. Knappast en
fjerdedels mil skiljer oss från dem i stället, och den vägbiten färdas du mycket
säkrare och nästan lika fort, som om du begåfve dig af till häst.“
Härtill samtyckte Arvid, steg åter ur sadeln och band fast sin häst bakom
nyssnämnda busksnår, der de andra två hästarna stodo bundna.
Sedan Svan derpå ännu en gång förvissat sig om, att hans vapen voro i
ordning, tog han afsked af kamraterna och hastade bort i riktning mot sachsarnes
läger. Af månljuset, som då och då upplyste den flaka slätten, kunde han veta,
om han alltjemt färdades rakt fram, och efter en halftimmas vandring kunde han
höra skildtvakternas taktmessiga steg å den tillfrusna marken.
Nu saktade han sin gång och smög med försigtiga steg fram just mot den
plats, hvarest vi sett Laurentz stå på vakt. När Svan var omkring endast fem
eller sex meters afstånd från honom, tittade månen ned mellan molnen och belyste
såväl skildtvakten som den plats, der lifdrabanten befann sig. Denne kastade sig
då genast ned på marken, hvarest han lade sig alldeles raklång, men trots detta
försigtighetsmått skulle han otvifveläktigt ha blifvit upptäckt, såvida icke Laurentz
just f detsamma, som molnen delade på sig, vändt ryggen åt honom.
Af det föregående veta vi, att skildtvakten strax derpå sammanträffade med
Hirsch, som inbjöd kamraten till sig i tältet.
Då de dit inträdt, reste sig Svan skyndsamt upp och smög försigtigt efter
dem till tältöppningen eller rättare sagdt det tygskynke, som skulle föreställa dörr.
Der stod han och lyssnade med återhållen andedrägt, tills sachsarnes samtal var
slut, och Laurentz var färdig att bryta upp. Då smög han sig, såsom vi veta,
bakom tältet, men, då skildtvakten aflägsnat sig, åter fram till tältdörren, hvilken
han efter något betänkande drog åt sidan, hvarpå han bullrande inträdde.
I tältet rådde nästan ogenomträngligt mörker, och i följd deraf stötte Svan
på än det ena föremålet och än det andra, dervid Hirsch, som fallit i sömn på sin
brits, vaknade och sträckte på sig.
Emellertid tycktes den gode sachsaren åter bli fången i Morfei armar, då
bullret upphörde. Detta ingick likväl icke i Arvids planer, han ville ha Hirsch
fullt vaken, och för att få det började han damma på litet hvarstädes i tältet.
Det hjelpte. “Hvem innerst i brunstekta ... är det, som stör folks nattro på det här
sättet?“ sade han och sprang upp ifrån britsen. “Säg ifrån det på sekunden, ty
eljest vid profetens skägg, som turken säger, skjuter jag icke ned dig såsom en
skabbig hund, hvem du än är!“

248
Omedelbart efter dessa ord hörde Arvid, att den uppretade sachsaren
spände hanen på en pistol. Han menade således allvar.
“Hvad är det, du företager dig, kamrat?“ sade Arvid och trädde ett par
steg fram i tältet. “Ämnar du skjuta ned en ärlig landsman, som färdats genom
natt och dag för att ändtligen hinna fram till afdelningen här i Liegnitz. Bjud mig
i stället välkommen och gif mig något att läska min strupe med, ty det är minsann
ingen nästegårds väg från Kockenhusen och hit.“
“Från Kockenhusen! Skulle du komma från Kockenhusen för att uppsöka
den glade gossen Hirsch?“ sade den något vimmelkantige sachsaren. “Vet du, det
tror jag icke mycket på, ty oaktadt jag är litet grand upp i gas ... as . . . hasken,
så liksom jag känner på . . . hå mig, att du icke är den, som . . . hom du utgifver
dig för att vara.“
“Du är en rolig prisse, du, och det gläder mig att göra din bekantskap.“
“Bekantskap! Jag betack . . . hackar mig för sådana bekant ... hantskaper,
som jag icke känner. Eller kanske du känner gamle gossen Hirsch?“
“Hvem är då Hirsch?“
“Det är just jag det, jag August Ferdinand Hirsch, som i min namne Hans
Majestät ko . . . honung August den Starkes stad och ställe i detta tält uppmanar
dig att sä . . . häga, hvem du är.“
“Jag är, den jag är, kamrat, och ingen annan samt kommer, som jag redan
nämnt, direkt hit från Kockenhusen.“
“Det är godt och väl det, men kommer du från vårt hufvudqvarter, så måste
du också veta lösen.“
“Nu är du alltför rolig, landsman“, sade Svan, “Hur tror du, jag skulle
ha kunnat passera skildtvakten, om jag icke känt lösen?“
Såsom vi af det föregående redan veta, hade de tre lifdrabanterna erhållit
en lösen af de tillfångatagna sachsarnes anförare, men då de icke voro fullt säkra
på, om denna lösen var den rätta, så beslöt Svan att på detta sätt söka lotsa sig
fram utan att behöfva upprepa ord, som måhända voro falska.
Men Hirsch, som börjat nyktra till, torde likväl ha anat oråd, ty han var
ytterst envis med att få veta lösen.
“Du kan ha rätt i det, du sagt“, svarade han, “men hvem borgar för, att
du talar sanning? I ditt eget liksom äfven i mitt intresse uppmanar jag dig derför
ännu en gång att gifva mig lösen.“
“Och om jag icke skulle göra det?“
“Då vid profetens skägg, såsom turken säger, vet jag, hvarmed jag skall
kunna lossa ditt tungband!“
Sägande detta, knäppte han menande med pistolhanen.
Vår lifdrabant, som nu förstod, att, om han skulle nå sitt mål på fredlig
väg, han icke längre kunde begagna sig af några undanflykter, fattade sig raskt
och beslöt, sedan han först förvissat sig om, att han hade sina vapen i ordning
för en möjligen blifvande tvekamp, afgifva den af sachsaren lemnade lösen.
“Nå, nå, min god Hirsch, var bara lugn“, sade Arvid. “Jag har endast
velat pröfva dig, och jag skall inberätta ditt välförhållande till fältmarskalken Steinau,

249
då jag uträttat mitt ärende här och återkommit till Kockenhusen. Det var han, som
meddelade mig lösen: ’Död och undergång åt svenskarne’.“
“För Sachsens och Polens välfärd och ära“, svarade Hirsch, i det han lade
pistolen ifrån sig, efter hvad Svan tyckte sig höra.
“Har du nu fått klart för dig, hvem du har framför dig?“ sade drabanten.
“Att du är en af de våra, det hör jag af lösen, men hvem du för öfrigt är,
vet jag ännu icke liksom heller inte, i hvad ärende du hitkommit.“
“Det skall du strax få kännedom om“, sade Svan. “Har du något ljus?“
“Ja, en blindlykta.“
“Det är bra. Tag fram och tänd den!“
Hirsch efterkom uppmaningen utan att göra den minsta invändning, ty det
låg någonting så befallande i den förmente sachsarens ord, att han ansåg det icke
vara rådligt säga emot eller spörja om, hvartill lyktan skulle användas.
När denna var tänd, vände sig Hirsch om mot Arvid, men ställde blixtsnabbt
lyktan ifrån sig, gjorde ställningssteg och förde högra handen till samma
sida om hufvudet — uniformsmössan hade han icke tagit på sig.
Orsaken, hvarför han så giorde, var den, att, då lyktskenet föll på Svan,
han i denne såg framför sig en sachsisk underofficer i kavalleristuniform.
Vestgöten-lifdrabanten tycktes emellertid vara icke mindre förvånad än sach-
saren, och denna förvåning stegrades ytterligare, då han hörde Hirsch tilltala honom
med följande ord:
“Gud bevare sergeanten! Hade jag vetat, att jag haft en så hög och vigtig
person framför mig, så vid profetens skägg, som turken säger, hade jag aldrig
betett mig på ett sådant vanvördigt sätt. Hvad befaller sergeanten?“
De första ögonblicken trodde Svan, att hans vis á vis helt plötsligt tappat
någon skruf, men straxt derpå kom han underfund med rätta förhållandet. Vid
skenet från blindlyktan upptäckte han nemligen, att han, då de tre lifdrabanterna
bytte kläder • med de i torfgrafven nedstörtade sachsarne, dervid utan att då lägga
märke dertill fått på sig anförarens uniformskappa och dito mössa. Detta var ju en
lycklig tillfällighet, af hvilken Arvid beslöt att draga möjligast största nytta.
“Jo, som jag redan nämnt för dig“, sade Svan, “är jag kommen direkt hit
från Kockenhusen, medförande ett muntligt bud från fältmarskalken Steinau till baron
von Gersdorff. Slumpen styrde min kosa till detta tält, och nu önskar jag, att
du för mig till honom.“
“Väl har jag mig bekant, att en baron von Gersdorff finnes här i lägret,
och är det honom, I söken, herr sergeant, skall jag med största beredvillighet visa
eder vägen till hans tält.“
“Godt, då begifva vi oss genast af. Är det långt till baronens tält?“
“Åh-nej, det är beläget i norra ändan af lägret, der älven den afdelning
befinner sig, som står under baronens befäl.“
Efter ännu några frågor och svar, lemnade Svan och hans följeslagare tältet
och anträdde sin nattliga vandring norrut mellan tältraderna.
Det herrskade fortfarande samma ogenomträngliga mörker som förut, men
Kung Karl den unge hielte, 13 b

250
detta tycktes icke förorsaka Hirsch några svårigheter med afseende på vägens riktning.
Han gick raskt framåt, följd af Svan, som om det varit midt på ljusa dagen.
Hela lägret låg der så tyst och stilla, som om det varit alldeles folktomt,
och de hade tillryggalagt ett temligen godt stycke väg utan att möta något hinder,
en omständighet, som lät sig förklara deraf, att det ljud, de sena nattvandrarne förorsakade,
öfverröstades af den pipande och larmande vindens framfart.
“Äro vi inte snart framme?“ frågade Arvid sin vägvisare.
“Ännu dröjer det en stund dermed“, svarade Hirsch och ökade farten
än mer. “Halt! Wer da?“ ljöd plötsligt emot dem, och Svan såg en mörk skepnad
liksom växa upp ur marken och ställa sig i deras väg.
“Död och undergång åt svenskarne“, sade Hirsch.
“För Sachsens och Polens välfärd och ära“, svarade skildtvakten. “Passera!“
Hirsch och Svan skyndade på sina steg, och utan något vidare dröjsmål
iramkommo de slutligen till ett tält, hvilket Hirsch sade vara baron von Gersdorffs.
Någon skildtvakt hvarken hörde eller såg Arvid till i närheten.
“Vet du, Hirsch, om baronen bor ensam i tältet, eller om han har någon
kamrat bland officerarne, med hvilken han delar detsamma?“
“Tältet är baronens egendom, det har hans ene betjent sagt mig, och deraf
sluter jag mig till, att han begagnar det uteslutande för sin egen beqvämlighet.“
“Men jag tycker mig höra röster inifrån tältet“, sade Arvid, som närmat
sig tältdörren. “Afven jag hör det, herr sergeant“, svarade Hirsch, “och jag tror, att det
är befälhafvaren för vaktposterna som besöker baronen och pratar bort en stund
med honom.“ “Nå mig gör det detsamma, hvem som är på besök hos honom. Äfven om
det vore sjelfvaste kungen, den Gud gifve en lång och ärofull regering, måste jag
komma till tals med honom. Fältmarskalkens budskap är af stor vigt, och i följd
deraf tror jag mig kunna inträda i tältet och framföra mitt ärende,, äfven om jag
skulle komma litet olägligt. Mottag, min bäste Hirsch, försäkran om min stora tacksamhet
för den tjenst, du gjort mig. Då jag återkommit till Kockenhusen, skall
jag, såsom jag förut sagt, fälla ett godt ord för dig hos fältmarskalken Steinau, och
det är detsamma som en korpralsfullmakt vid kurfurstliga sachsiska kavalleriet.“
Detta löfte och den utsigt till befordran, som det skulle komma att
medföra, försatte Hirsch högst upp i sjunde himlen. Han kunde knappast finna något
uttryck för sin tacksamhet mot den förmente landsmannen, och det var med
jublande hjerta och elastiska steg Hirsch anträdde återfärden till sitt tält.
Då han var borta, uppsökte Svan åt sig ett gömställe, derifrån han någorlunda
kunde se, hvad som tilldrog sig vid framsidan af baronens tält, utan att likväl
sjelf kunna observeras, i händelse någon af skildtvakterna komme att gå förbi
hans skymundan. “Förargligt det der, att han icke är ensam“, mumlade Svan för sig sjelf.
“Den der vaktbefälhafvarn kanske tråkar ut honom med sitt sällskap hela natten,
och då — — nå ja, det vore måhända icke så svårt att öfvermanna äfven sällska-

251
pet, men rasande riskabelt är det. Vore blott Björn och Lejon här, skulle det gå
för sig som en dans, men att ensam göra detta skulle bli ett för tungt arbete.
Under det jag vore i affär med den ene, skulle den andre slå allarm och väcka
hela lägret. Nej, det är bäst att vara lugn så länge och bida tiden. Han kanske
snart går sin väg, och då blir baronen ensam, och då skulle jag icke vilja vara i
den andryge och illistige adelsmannens kläder.“
Just som drabanten slutat denna monolog, öppnades dörren till von Gers-
dorffs tält, och ett temligen klart ljussken strömmade ut derigenom. Det följdes
snart af en ung, reslig officer, som efter många bugningar och artighetsbetygelser
tog afsked af någon der inne i tältet. Denne någon var nog ingen annan än baron
von Gersdorff, mente Svan, och det förargade honom icke så litet, att han inte fått
se egaren till tältet. Detta måste han emellertid för att få förvissning om, huruvida
denne von Gersdorff verkligen vore fullt identisk med den von Gersdorff, som
drabanten slutligen hoppades finna och demaskera. På något sätt borde detta kunna
lyckas honom, och i denna afsigt lemnade han, då officeren aflägsnat sig, sitt gömställe
och närmade sig med försigtiga steg tältdörren. Denna var endast till hälften
stängd, men det märkte icke vår djerfve vestgöte, förrän han kommit alldeles midt
för densamma. Hans första tanke var då att skyndsamt draga sig tillbaka. Det
kunde likväl icke låta sig göra med mindre^ än att han skulle ha blifvit misstänkt,
ty midt framför honom i tältöppningen stod ingen mer och ingen mindre än den
— baron Gersdorff, som Svan sökte.
Baronen spände forskande sina blickar i lifdrabanten, liksom han velat
genomborra honom, dertill föranledd liksom af något aflägset minne, som ville
tränga sig på den illistige sachsaren.
Detta märkte Arvid allt för väl, men förstod också, att här gällde det
att spela sin roll på ett sätt, som åtminstone icke upplifvade det hos von Gersdorff
väckta minnet.
Med långsamma och taktmessiga steg gick Svan förbi tältöppningen, der-
vid görande öflig honnör för baronen, hvilken, om han hyst någon misstanke,
ovilkorligen skulle ha nedtystat den vid anblicken af det makliga och tvärsäkra
uppträdande, den svenske lifdrabanten lade i dagen.
Det var derför icke heller af misstanke baronen föranläts göra följande
fråga till den i sachsisk kavalleristuniform klädde vestgöten:
“Hvarthän vid denna sena timma, sergeant?“
Fastän oförberedd på ett sådant tilltal, fattade sig Arvid raskt och svarade:
“Inspektera vaktposterna, herr baron.“
Dessa ord tillfredsställde von Gersdorff, och drabanten, som vid baronens
tilltal stannafi fortsatte sin vandring med samma långsamma och liksom litet vigtiga
steg. Men då han hunnit förbi ett par af de närmast stående tälten, atbröt han
sin djerfva promenad i fiendernas läger och funderade på, hvad han ñu borde
företaga sig. Skulle han intränga i von Gersdorffs tält genast och försäkra sig
om hans person, eller skulle han vänta dermed, tills baronen gått till hvila? Och
sedán? — — Nej, det kunde icke gå för sig, ty skulle han uträtta något med

252
baronens tillfångatagande, måste han föra honom med sig ut ur sachsarnes läger,
och just det att bära en så stor börda som en fången menniska med sig skulle
hos skildtvakterna väcka för stort uppseende och i nittionio fall utaf hundra misslyckas,
med huru stor djerfhet han än sökte utföra det.
Af detta skäl afstod Svan ifrån att ensam verkställa detta vågstycke och
beslöt att med största skyndsamhet återvända till sina kamrater, som vid skogs-
brynet inväntade hans ankomst, och för dem omtala den upptäckt, han gjort. Men
nu kom han äfven att tänka på de i torfgrafven fångna sachsarne och på bästa
lämpliga sättet att befria dem enligt det löfte, de tre lifdrabanterna afgifvit. Verktyget
derför trodde han sig ha funnit uti Hirsch, och enligt sin åsigt borde han (Svan)
och kamraterna förbereda sachsarnes frigifvande, innan de inläte sig på det äfven-
tyrliga företaget att göra baron von Gersdorff till sin fånge, ett företag, som måhända
komme att sluta så, att de sedan blefve urståndsatta att infria sitt löfte till
sachsarne. I denna afsigt uppgjorde han en plan, som han trodde Björn och
Lejon skulle gilla, och i enlighet med den beslöt han sig för att uppsöka Hirsch
och på något sätt förmå honom följa med till gladet i skogen.
Modig och djerf och ej mycket aktande på faran, anträdde nu den tappre
och förslagne vestgöten återvägen till Hirscff tält, dit han märkvärdigt nog utan
att stöta på någon af skildtvakterna inom en icke så särdeles lång stund anlände.
Svan trädde beslutsamt in i tältet, der han af de höga nasalljuden straxt
märkte, att Hirsch fallit i sömn. Sachsarens blindlykta stod ännu tänd på ett
rankigt föremål, som skulle föreställa bord, invid britsen. Denna tog nu Svan och
lyste dermed på Hirsch, som besvärades af skenet och slog upp ögonen med ett
förvånadt uttryck i blicken.
“Hvad nu då? Hvad står på? Äro svenskarne öfver oss?“ sade han
yrvaken, sprang, påklädd som han var, upp från sin liggplats och drog pistolen
ur hölstret. “Nå, nå, var bara lugn!“ uppmanade Arvid, som knappast kunde hålla
sig för skratt. “Ser du icke, hvem du har framför dig?“
Hirsch gnuggade sig i ögonen och riktade sin sömndruckna blick med ett
forskande uttryck på drabanten.
“Ack, förlåt mig, herr sergeant!“ utbrast han och gjorde honnör för
sin förmente förman. “I hastigheten såg jag icke, hvem som gjorde mig äran af
ett besök. Är det något, hvarmed jag kan stå till tjenst?“
“Du slog hufvudet på spiken, min käre Hirsch, med detsamma. Jag be-
höfver verkligen din hjelp, eller rättare sagdt, det är baron von Gersdorff, som genom
mig vill anlita din rådighet. Saken är nemligen den, att baronen ämnar be-
gifva sig ut på en expedition just i natt, och dertill behöfver han djerfva och
modiga karlar. Det gäller ingenting mer och ingenting mindre än att öfverrumpla
en liten obetydlig svensk styrka, som slagit läger i skogen här intill, och som
medför rika förråd i vapen och äfven i penningar till svenskarnes hufvudqvarter.
Genom kunskapare har baronen fått reda derpå liksom äfven, att den lilla styrkan
håller till midt uti ett glad, der den dolt undan sitt rika förråd i en fördjupning

, sa®*® Wmm
.Ipaspte:;
PÄ ÄntiÄ
S£ 0&¡,\ M
fPfiMÄt J» ,p W
nt ' fjg
>R f - 3
f ^*»¥
f c w ÊS zt ^ J\?Â~ .
f.;/j r. ..-• ■
3 ÜÊ *
«r. ¿À<ijps,3rT " :
w^ 5 <Üi
tiMBS BHm MM
p|| - ' ; . a^gff^r
fl .;:v|f|?|p ' *'•-
vVi
|£ m K j |
firJsN; 3raar&.a«..i "~S¿i1 t S i

1 !
eli
oc.
De
haï
me
