
FÖRSTA DELEN
1656. L
Ofverste Kruse och hans skyddsling.
Vid Weiehsels och Wislokas sammanflöde ligger
den lilla staden Mielee. Redan tidigt på morgonen den
10 mars 1656 rådde der en liflighet, som aldrig förr
varit sedd i denna aflägsna vrå. Svenskarne kommo
söderifrån, gingo öfver Wisloka och uppslogo sitt läger
i och omkring den lilla staden.
Aftonen af den förut nämde dagen hade inbrutit.
Vågorna gingo högt och kastade sitt hvita skum upp
på de låga stränderna. Hela svenska hären hade kommit
öfver, blott ett enda regemente stod qvar på andra
stranden. Soldaterna voro under gevär och väntade
hvarje ögonblick på befallning att följa hufvudstyrkan.
På litet afstånd från regementet stodo tvenne officerare.
Den ene af dem var en undersätsig man med
allvarliga och starkt markerade drag. Hufvudet hade
en ädel form, och ur de stora, ljusblå ögonen blixtrade
mod och beslutsamhet; lemmarne voro välforinade och
röjde både styrka och vighet. Denne man var öfverste
Gustaf Kruse, en käck och pålitlig krigare.
Den andre var en yngling med nästan qvinliga
drag. Men betraktade man noga hans ståtliga växt,
hans höghvälfda bröst och smärta midja, såg man genast,
att också han egde styrka och vighet. Hans ögon
voro ljusblå, och kring den välbildade munnen, som
skuggades af små mustascher, låg ett drag af vemod, À

4
som gjorde hans utseende mera tilldragande. Hans
namn var Vilhelm Stjernfeldt. Vid 20 års ålder hade
han gjort sin första lärospån under Karl Gustafs fanor,
och vid hvarje tillfälle utmärkt sig för tapperhet. Såsom
alla svenskar, såg han i hjeltekonungen sitt ideal,
och för honom offrade han gerna lif och blod.
Sedan öfversten några minuter med skarpa blickar
betraktat sina bussar, vände han sig med en häftig åtbörd
till ynglingen, strök med handen öfver skägget
och sade: ”Förut har jag ieke haft anledning att i någon
mån betvifla löjtnant Stjernfeldts trohet mot sin konung,
men nu . . .”
”Håll, öfverste,” utropade Vilhelm häftigt. ”När
har jag gifvit er anledning att förebrå mig detta? När
såg ni, att jag svek i striderna? Kan ni påstå, att
icke i mitt bröst klappar ett lika troget hjerta som
hos er? Har ni sett mig rygga tillbaka vid öfvergån-
gen af den stridaste flod eller när vi tillsammans vadat
igenom de djupaste moras? Och slutligen, har ni sett
mig blekna vid tartarernas vildaste anfall?”
Med dessa ord svängde löjtnanten om på klacken
och ämnade med harmen i hjertat aflägsna sig, då öfversten
häftigt grep honom i armen och sade:
”Unga vildhjerna, blodet sjuder i ert hjerta högre
än böljorna i Wisloka! Ni, löjtnant Stjernfeldt, känd
såsom en af våra lugnaste officerare, ni brusar upp som
en vulkan. För resten menade jag icke så illa, som
ni behagar uttyda det.”
”Såsom ni framstälde denna er mening åsyftar den
ingenting mer och ingenting mindre än att sätta min
trohet mot konung och fosterland i misskredit,” svarade
Vilhelm, som genast blidkades genom den lugna
tonen i öfverstens förebråelser. Efter en stunds ömsesidig
tystnad, fortfor han:
”Jag tillstår, att jag brusade upp, men jag är rädd
om min heder, vår dyrbaraste egendom, och ni bör
icke förundra er deröfver. Förlåt mig, öfverste Kruse!
Min uppbrusning var en öfverilad handling.”

5
”Jag förlåter er gerna,” svarade öfversten och räckte
ynglingen sin hand. ”Jag bekänner öppet, att jag håller
af er och värderar på det högsta ert mod, ja —
till och med ert häftiga sinne. Men jag kan väl tro,
att en tapper krigare icke är nöjd endast med hedern
och äran, som visserligen smeka stoltheten, men ändå
lemna ett tomrum i hjertat; jag kan ana, att ett par
vackra qvinnoögon ...”
”Öfverste!” utropade Vilhelm muntert, ”tror ni icke,
att en tapper krigare också kan vara värd en günstig
blick ur tvenne ögon, voro de än lika strålande som
diamanter?” ”Visst tror jag det, unge man,” svarade öfversten
med en viss ifver; ”men för alt nu återgå till er sjelf
och ert vikingatåg, huru länge blir ni borta, om jag-
ger er tillåtelse att göra den der utflykten?”
”Till klockan tolf i natt skall jag vara här åter.”
”Och huru långt gäller resan?” frågade öfversten,
till utseendet helt likgiltig.
”Till Rzochov.”
”Aha, grefve,” utbrast öfversten med ett småleende,
är det så bestäldt redan? När jag för en månad sedan
var i Rzochov, berättade man mig, att ni hade en
synnerlig framgång hos den unga och sköna Eleonora
Lubomirski, men om verkliga förhållandet är sådant,
då beklagar jag er af hela mitt hjerta.”
Vilhelm spratt till, som berörd af en elektrisk stöt.
”Hur så?”, frågade han efter några minuters tystnad.
”Vet ni icke, att grefvinnan Eleonora har en bror,
som . . .”
”Som är vår fiende,” ifylde ynglingen med hetta.
”Jag vet det tyvärr,” fortsatte han med lägre stämma,
”men jag vet också, att det rykte ni hörde i Rzochov,
är helt och hållet falskt. Jag högaktar och beundrar
grefvinnan Eleonora, och jag vågar till och med för
er, öfverste, öppet tillstå, att jag för henne hyser en
varmare känsla än blotta beundran. Men jag har aldrig
yppat detta för henne. Hon, en firad polsk
lurstinna, skulle hon sänka sina blickar så djupt ned

6
som till en simpel löjtnant, och dertill en fiende till
hennes fosterland, dä tusen ädelborna polackar täfla om
hennes ynnest? Nej, öfverste, ärelysten är jag, men
så högt vågar jag icke tänka.” Vid dessa ord sänkte
han hufvudet mot bröstet och försjönk i djupa tankar,
ur hvilka han väcktes af öfversten, som inildt lade sin
hand på hans axel, i det han sade:
”Forna minnen förstämma ert sinne.'’
”Ja,” utbrast ynglingen, liksom uppvaknad ur en
dröm, ”ni har allt rätt, öfverste; de göra mig dyster,
men de nedslå icke mitt mod. Ni vet, att jag i bataljen
vid G-olumbo blef lindrigt sårad, så att jag måste
lemnas qvar. Mig tillbjöds då vård och skötsel på
grefvinnans gods, der jag tillfrisknade, hvarför jag har
att tacka den omvårdnad jag der rönte. Sedan den tiden
har jag icke återsett någon af dessa välvilliga men-
niskor, och det är för att afbörda min skuld, som jag
nu vill säga dem kanske mitt sista farväl. Striden kallar
oss längre bort, och hvem vet, om någon af oss
får återse dessa nejder?” Han uttalade de sista orden
nästan hviskaude, derefter tystnade han, och en djup
suck höjde hans bröst.
”Hm, hm,” mumlade öfversten, ”dylika afskedsvi-
siter bruka för det mesta vara afgörande. Res och
kom snart åter, men kom icke som en trånsjuk men-
niska, ty sådana äro min fasa, utan kom tillbaka med
samma hurtiga mod och samma kraftiga arm, som ni
nu eger! Res, min vän,” fortfor han, då Vilhelm icke
genast svarade, ”res och var lycklig några ögonblick,
derefter börja åter vedermödorna!”
Under tystnad tryckte Vilhelm öfverstens hand och
stod just färdig att aflägsna sig, då en ryttare sprängde
fram. ”Konungen befaller öfverste Kruse att genast öf-
vergå floden, slå läger i Mielec och i dagningen tåga
till Niscov, stanna der och afvakta vidare befallning.”
Med dessa ord sprängde adjutanten tillbaka utan att
gifva sig tid att afhöra öfverstens svar. En halftimme
derefter började öfverstens bussar att öfvergå Wisloka.

7
En lång stund qvarstod Vilhelm på samma plats, der
öfversten lemnat honom, och följde med intresserade
blickar flodöfvergången. När den sista båten stötte från
land, svingade han sig upp på den bredvid honom
bundne springaren och följde Wislokas venstra strand
i skarpt traf. Länge såg han de svenska vakteldarna,
men snart försvunno äfven de, och när han icke längre
kunde upptäcka några spår af menniskor, saktade han
hästens lopp och lät honom gå som han sjelf ville.
Rundt omkring honom rådde tystnad. Endast när
han kom i närheten af floden, nådde honom vågornas
brus, hvilket var det enda, som för några minuter kunde
skingra hans dystra tankar.
Strax söder om Rzochov låg det uråldriga slottet
Mikolaiov, slägten Lubomirskis stamgods. Icke blott
de af hvit mossa beklädda murarna, utan äfven den
med småtorn försedda ringmuren tillkännagåfvo, att det
blifvit uppfördt i en långt aflägsen forntid, då sådana
borgar voro af nöden, för att gifva tillräckligt skydd
mot både inre och yttre fiender.
Der bodde den unga grefvinnan Eleonora tillsammans
med en slägting, fru Katarina, som några år före
krigets utbrott blifvit enka efter en öfverste Lubomirski,
storkanslerens bror. Till sitt skydd egde de båda damerna
en talrik skara tjenare, och dessa hade några
gånger lyckligt kämpat mot svenska ströfkårer, hvilka
försökt att öfverrumpla slottet, i hopp att göra ett rikt
byte. Anföraren för denna besättning var Czarny, en
trogen tjenare hos Josef Lubomirski, som, när hau drog
i fält, gifvit honom oinskränkt makt öfver allt, som
fanns på slottet. Och denna makt begagnade sig också
Czarny utaf. Hvarje qväll utsatte han sjelf posterna
och visiterade dem flera gånger på natten. Denna hans
stränghet gjorde, att han ofta ådrog sig gamla grefvin-
nanS ovänskap, ty hon kunde icke tåla detta tvång,
men hela grälet slutade vanligtvis så, att grefvinnan i
vredesmod gick bort och Czarny svor en dyr ed på,
att ingenting kunde förmå honom att svika sin pligt.

8
Pa den breda slottstrappan stod fru Katarina och
kastade spanande blickar utåt borggården. Den gamla
syntes uppretad, ty de infallna kinderna glödde af en
rodnad, som säkerligen icke bebådade något godt.
”Hvar är Czarny, hvarför kommer han icke, då
jag befaller?” ropade hon med hög röst. ”Kalla genast
hit honom och säg, att jag vill tala med honom. Jag
fordrar att han lyder!”
Efter några minuters väntan, som för den gamla
tycktes för lång, ty ofta stampade hon häftigt i trappan,
ankom Czarny och blottade sitt hufvud under en
vördnadsfull bugning.
”Du missbrukar din makt för mycket,” började
grefvinnan med hotande stämma. ”General Lubomirski
har gifvit dig befallning att värna oss mot fiendtliga
skaror, men icke att vägra en vän tillträde hit. Hvarför
har du slutit till porten för den svenske officeren,
som hindrade sina soldater från att sätta eld på slottet,
när de lågo i Rzochov? Vet du icke, att det var genom
honom, som både du och vi blefvo räddade? Du
är otacksam, Czarny, och huru länge har nu ryttaren
väntat på att blifva insläppt? Gå genast och öppna
för honom, du är väl icke rädd för en ensam person?”
Vid denna sarkastiska fråga öfverflög en harmens
rodnad Czarnys kinder, men han tyglade vreden och
svarade i undergifven ton:
”Men han är ju svensk och således vår fiende.”
”Nå, då skall jag sjelf öppna,” svarade grefvinnan
och började nedstiga utför trappan, men hejdades af
tjenaren, som med lindrigt darrande stämma svarade:
”Jag skall öppna, men jag tager icke ansvaret
på mig.” Fru Katarina ämnade just besvara detta tal med en
skarp påminnelse om hvad honom tillhörde såsom tje-
nare, då en ryttare sprängde in på borggården, till stor
förvåning både för grefvinnan och Czarny.
Ryttaren var Vilhelm Stjernfeldt.
”Om förlåtelse, fru grefvinna,” sade Vilhelm, i det
han med ett raskt hopp stod vid den gamla damens

9
sida ”jag kommer för att taga afsked, och derför använder
jag det enda medel, som stod mig till buds, nem-
ligen att sjelf rödja mig rum.”
Grefvinnans besvarade icke genast löjtnantens tal,
utan vände sig till Czarny, som märkbart darrade vid
den allvarsamma blick, hon fäste på honom.
”Jag vet nog, att ni, grefve, icke åsyftar vår undergång,”
sade hon slutligen, ”men att Czarny icke
hållit porten stängd, det är en försummelse, som kommer
att stå honom illa, och jag skall också anmäla det
hos generalen. Gå nu till din post och var mera vaksam
en annan gång!”
För andra gången tordes icke Czarny göra den
vredgade herrskarinnan emot, utan aflägsnade sig med
en underdåning bugning. Men så snart han sett gref-
ven och grefvinnan försvinna i slottets inre, sprang han
fram till porten, der en hop tjenare församlat sig och
skrek :
”Hvem släppte in svensken?”
Ingen svarade. Men när den vredgade förmannen
afkunnade den dom, att alla skulle undfägnas med prygel,
så vida icke gerningsmannen angafs, då framsteg
en af de äldsta och sade:
”Jag trodde icke, att den svenske officeren, som
en gång förut räddat både oss och detta slott, var ovälkommen
hit; jag öppnade.”
Czarny fixerade den djerfve några ögonblick, der-
efter aflägsnade han sig under tystnad.
I den med förfädernas porträtter utsmyckade borgsalen
på Mi kolai ov sutto gamla grefvinnan, Vilhelm
Stjernfeldt och Eleonora, och underhöllo ett lifligt samtal.
Eleonora var en qvinna med skarpt markerade
drag, ur hvilka den innerligaste godhet framlyste. Hon
egde en junonisk växt, det rika håret hade valnötens
färg, och ur de mörkblå ögonen framblixtrade en eld,
som i vissa ögonblick tydligt lade i dagen, att hon
var ett Söderns barn med alla dess känslor. Ofver
dessa hulda drag, som ännu mera förskönades af ljusskenet
från kandelabrarne, hvilade nu dyster skugga.

10
Kanske någon sorg tryckte henne; hade hon behof af
kärlek eller flydde allas hjertan från henne?
Det tillhör icke oss att nu svara derpå.
Samtalet rörde sig förnämligast kring politiska ämnen,
och båda parterna aktade sig, så mycket möjligt
var, att genom oförsigtiga ord såra hvarandras känslor.
Gamla grefvinnan, som hittills nästan ensam hållit samtalet
vid makt, uppsteg slutligen och aflägsnade sig,
för att, såsom hon sade, se till, huru Czarny uppfylde
sina pligter. Hon hade knappt försvunnit, då Eleonora
häftigt kastade sig i Vilhelms famn under utropet:
”Skola vi nu skiljas? O, det förfärliga kriget, skall
det nu slita oss från hvarandra?”
”Dyra Eleonora,” svarade Vilhelm och lade hennes
hufvud mot sitt bröst, ”vår skilsmessa blir kort.
Denna strid slutar väl en gång, och sedan följer du
mig till mitt fosterland såsom min ...”
”Tyst, Vilhelm,” afbröt Eleonora och lade sin ena
hand på ynglingens läppar, ”du glömmer, att jag har
en bror, som skall förbanna mig.”
”Din bror skall icke förbanna,” inföll Vilhelm med
tillförsigt, ”jag hoppas, att general Lubomirski är för
ädel man och för kärleksfull broder, att han skulle
vilja bereda din olycka. Fatta derför mod, älskade,
vår framtid är icke så mörk, som du tror.”
Eleonora svarade icke, utan lindade sina armar
kring ynglingens hals och tryckte sig så fast till hans
bröst, som om hon aldrig ville lemna denna fristad.
Den djupaste smärta och den största glädje äro
stumma. Eleonoras smärta var sådan, att den skulle
kunna döda henne.
När Vilhelm, såsom förut är berättadt, af sina bles-
syrer låg sjuk på Mikolaiov, hade den unga polskan
med sina omsorger bidragit till hans räddning. Hans
olycka, något som på en qvinna aldrig förfelar sin verkan,
hans ståtliga utseende och hans bildning hade i
Eleonoras eldiga själ ingjutit den första gnistan till kärlek,
och ju längre tiden skred framåt, desto högre fann

hon, att hon älskade den svenske officeren. Men första
steget till kärlesförklaring, som nu i afskedets stund
afgafs, det hade ieke Vilhelm tagit. Visserligen såg
han tydligt, när han efter sitt tillfrisknande lemnade
Mikolaiov, att han var älskad, men grannlagenheten
tvang honom att för ögonblicket lägga band på sina
känslor. Nu var dock den stund kommen, då känslorna
icke längre kunde hållas inom skrankorna, och
hade icke Eleonora först brutit isen, var han fast besluten
att göra det. Hon kastade sig i ynglingens famn,
och hennes läppar talade först om kärlek. Icke kan
väl någon anse detta för ett brott?
”Men skall icke i ditt fosterland någon qvinna
.jaga mig från ditt hjerta?” hviskade Eleonora och betraktade
Vilhelm med oroliga blickar.
”Nej,” utropade han. ”Ingen qvinna har före dig
eröfrat mitt hjerta, och ingen skall hädanefter intaga
det.” ”Dina ord äro en mans ord,” svarade Eleonora
med strålande blickar. ”Så hör nu också mitt löfte!
Ingen, utom du, skall hvila vid mitt hjerta, ingen famnas
af mina armar och ingen få del af mina kyssar,
ty när en polsk flicka bortgifvit sitt hjerta, sviker hon
aldrig sin tro.”
Full af hänryckning tryckte Vilhelm den sköna
flickan till sitt bröst, och hon fortfor:
”Mycket har jag lidit för min kärlek. Jag anar
att min bror vet af den; gamla grefvinnan, som vaktar
mig med falkblickar, har nog underrättat honom
derom. Redan från barndomen är jag bestämd till
maka åt den unge furst Göran Czarnecki, som vid sin
fars sida kämpar mot er. Jag har sett ned i djupet
af mitt hjerta och jag har pröfvat min kärlek. A ena
sidan står fäderneslandet och hotar mig med förbannelse,
om jag skänker mitt hjerta till dess fiende, men fosterlandet
skall icke förbanna mig. Å andra sidan stå
mina föräldrars och min brors löften till Czarnecki,
men icke heller de kunna inverka på min kärlek. Jag
har segrat, och du har den odelad.”

12
”Men skola icke din bror och furst Czarnecki med
våld kunna tvinga dig att infria de löften, de gifvit?”
”En polsk flicka låter icke tvinga sig,” svarade
Eleonora stolt. ”Det gör endast den, som har ett vacklande
hjerta och icke känner hvad det är att älska.”
I detta ögonblick hördes fotsteg i det närgränsande
rummet, och gamla grefvinnan inträdde, efter att
ha gjort sin rund omkring slottet och undersökt, huru
vaksamma tjenarne voro. Hon inträdde så hastigt, att
de älskande knappast hunno intaga sina förra platser.
Sedan hon för Vilhelm hållit ett långt tal om sina tje-
nare, synnerligast Czarny, huru opålitliga de voro, och
i hvilken oro hon hvarje afton sväfvade, sade hon:
”Om det behagar grefven att stanna qvar öfver
natten, så är ett rum . ..”
”Huru gerna jag vill, kan jag det icke,” svarade
Vilhelm. ”Innan ldockan slår tolf, måste jag vara i
Mielec, för att i dagningen följa mitt regemente. Jag
har gifvit öfverste Kruse mitt hedersord att infinna mig
på utsatt timme, och så vidt möjligt är, vill jag stå
vid det.” ”Icke är jag den, som skall hindra grefven,” svarade
grefvinnan och kastade en sidoblick på Eleonora,
som kände, att en förrädisk rodnad uppsteg på hennes
kinder. ”Och jag skall säga grefven, att säkerheten
omkring slottet är just icke så stor,” fortfor den
gamla med en betecknande åtbörd. ”Gamle Czarny
vill just icke tillstå, att någon fara är å färde, men . .
”Åh, hvad det beträffar, så har jag min ypperliga
häst och för resten ett godt försvar här,” genmälde
Vilhelm och slog med handen på värjfästet, ”och I
skolen icke tro, mina damer,” fortfor han, ”att jag är
ovan att ströfva omkring bland skogssnår och moras,
det har varit min högsta glädje alltsedan barndomen,
och jag tror mig ega lika så snabbt öga och så fint
öra som någon af edra landsmän.”
Gamla grefvinnan vände sig bort, och derigenom
fingo de unga tillfälle att vexla några betydelsefulla
blickar.

13
Några minuter till fortsattes samtalet, derefter tog
Vilhelm afsked af gamla grefvinnan och ilade ut, följd
af Eleonora. ”Gud vare med dig, min Vilhelm!” hviskade den
unga flickan och smög sig till ynglingens hjerta, “jag
vill alltid bedja om lycka för dig.”
Några minuter höllo de hvarandra omfamnade,
men slutligen ryckte sig Vilhelm nästan med våld ur
Eleonoras famn, kastade sig i sadeln och ilade i carrière
ut genom den öppnade porten, utan att se sig
tillbaka. Han förnam icke Eleonoras svaga utrop, när
hon förlorade honom ur sigte.
I samma ögonblick, som Vilhelm uppnådde flodstranden,
syntes fyra ryttare skyndsamt spränga fram
ur skogen, som omgaf borgen, och taga samma kosa
som löjtnanten.
”Nu har han lupit i fällan,” småskrattade den ene
af ryttarne och vägde i handen en tung karbin, ”Czarny
har icke narrat oss.” II.
Öfverste Kruse fattar ett beslut. Rådplägningen.
Mörkret hade redan inbrutit, när öfverste Kruse
med sitt regemente anlände till Mielec, der en total
förvirring rådde till följd af denna nya påhelsning. Sedan
öfversten sammankallat invånarne och till dem
hållit ett barskt tal, hvari han hotade dem med undergång,
om de på något sätt visade sig uppstudsiga, be-
gaf han sig till det hus, der han utvalt sitt qvarter.
Hans värd hette Izrowitsch, och var en af de mest ansedda
i den lilla staden.
Efter några minuters öfverläggning med sina officerare
lät öfversten kalla till sig Izrowitsch, och sedan
han inbjudit honom att taga plats, sade han:

14
”Kan ni gifva mig underrättelser om, huruvida
några polackar ströfva omkring här i skogarne? Jag
t'âr gifva er den uppmaning att tala rena sanningen,
ty i annat fall känner ni krigets lagar.”
Efter några minuters eftersinnande svarade polacken
i bitter ton:
”Det förundrar mig icke alls, att ni för ett dylikt
språk nu; annat skulle det låta, om...”
”Jag har icke kallat er hit för att afhöra edra
klagovisor,” afbröt öfversten med hetta; ”jag uppmanar
er för andra gången att besvara min fråga, annars
vet jag ett medel att tvinga er.” Och för att gifva
sina ord mera eftertryck, beledsagade han dem genom
ett kraftigt slag på värjfästet.
”Nåväl,” svarade Izrowitsch, ”jag skall då berätta
er, att Czarneckis ryttare ströfva omkring i trakten.”
”Huru långt sträcker sig deras ströftåg?” frågade
öfversten åter.
”Till Niscov.”
Öfversten sprang upp från stolen.
”Och trakten omkring Rzochov, är den också full
af fiender?” sporde han med tydlig ängslan i sina drag.
”Ja,” var Izrowitschs enstafviga svar. Derefter
återtog han, sedan han några minuter betraktat öfversten,
som häftigt gick fram och tillbaka: ”Och vid
San följer general Lubomirski med uppmärksamhet er
konung.” ”Du är djerf, polack,” utbrast öfversten och betraktade
Izrowitsch med genomborrande blickar.
”Ni har befalt mig att tala sanning, och jag har
nu sagt allt, hvad jag vet,” svarade polacken undfallande.
Detta var allt, hvad öfversten fick veta, och derefter
lät han Izrowitsch gå, men gaf ett hemligt tecken
åt sin adjutant att icke släppa polacken ur sigte. Sedan
han i ensamheten begrundat de uppgifter, han erhållit,
inkallade han å nyo adjutanten och sade:
”Utvälj efter behag de käckaste af officerarne och
manskapet! Jag vill göra en utflygt för att se, om

15
polacken talat sanning. Dessutom fruktar jag, att löjt- .
nant Stjernfeidt, som just nu lär vara på återresan, kan
råka ut för dessa eländiga buskkrypare. Här finnas
väl icke några båtar qvar, kan jag tro?”
”Jo, öfverste, fyra stycken.”
”Lägg beslag på dem genast!” utropade öfversten
ifrigt, ”Det är redan gjordt.”
”Godt! Skicka då sergeant Lundberg med åtta
man och den största båten uppåt floden och befall dem
att med yttersta noggrannhet undersöka stränderna, ända
fram till Rzochov."
Adjutanten aflägsnade sig för att utföra befallningarna.
”Det vore den största skada i verlden, om polac-
karne skulle knipa bort den öfverdådige älskaren,”
mumlade öfversten, i det han kastade sig på en i rummet
befintlig säng, för att njuta några minuters hvila.
’En täck satunge är hon ändå, den der polskan, och
jag undrar alls icke på, att min hetlefrade löjtnant står
i ljusan låga. Man påstår, att hon är kär öfver öronen
i honom, och jag vill slå vad om min präktiga
klinga mot hundra dukater, att ingen af oss kommer
att hemföra så skönt byte. Hon har en bror, den der
generalen, som sjelf gifvit sig titeln. Eljest finnes hos
honom icke så mycket af fältherre som hos min sämsta
korporal, men tapper lär han vara, och vi få allt
ett bastant göra att fösa honom och hans husarer och
qvartianer*) till morasen, derifrån de kommit. Den
unge Czarnecki lär vara utsedd till hans svåger, men
ännu kan allt ändras, och så vida icke allt går på tok,
skall jag i natt spela de der herrarne ett spratt, det de
aldrig skola glömma. Nu har jag det,” ropade han
°ch sprang upp med en ynglings liflighet, ”kuppen skall
utföras genast, innan älskaren från vaggan kniper bort
sin brud!” *) Qvartianer kallades Polens stadigvarande krigsmakt, som underhölls
af inkomsterna från kronogodsen.

Öfversten han knappast uttala sista ordet, då dörren
