så än må hända, ... I kunnen lika litet få mig
att säga riddarens namn, som jag låter eder inkomma
i fängelset och se fången . . . Der hafven
I fått ärligt svar, menar jag, på edra spörjsmål!
— Utöfver sitt samvete må mannen icke
handla! — yttrade Erik, hvarpå han bugade sig
för höfvidsmannen till afsked — jag tackar eder

DEN BLIFVANDE KKÖNIKESKRIFVAEEN. 21
dock för eder beredvillighet i öfrigt och skall måhända
begagna mig deraf, ehuru, jag säger eder
det fritt ut, jag har föga lust dertill, när jag icke
kan vinna hufvudsyftet med detta mitt besök.
Dermed aflägsnade han sig från slottet och
gick ned i staden till sitt herberge.

2 .
Fången.
Lång hvila unnade sig icke Erik Olofsson
förrän han åter begaf sig ut, men försedd med
en lykta, som han efter något öfvertalande lyckades
erhålla till låns i Franciskanerklostret, hvars
gårdjekne fann sig mycket tillfredsstäld af de underrättelser,
som han genom Erik erhöll från sin
gamle vän, erkebiskop Olofs kansler, hvilken länge
efter biskopens plötsliga död vistats der i klostret.
Försedd med denna lykta och en tillspetsad mindre
jernstång, begaf sig Erik på väg utom staden.
Det var en herrlig vårafton, och mycket folk
var i rörelse på gatorna och älven utanför staden.
Erik såg på alla han mötte, om han möjligen hos
någon skulle se en skymt af misstanke mot sig.
Men han fann sig snart lugnad i detta afseende
och fortsatte sin gång. Men när han kom på tillräckligt
afstånd från staden påskyndade han sina
steg, så mycket han förmådde. Solen sjönk ned
bakom honom, och det blef skymning, med denna
oförklarligt ljufva halfdager, som utmärker nordens
qvällar. Snart befann han sig i grannskapet af den
skogsdunge, der han några timmar förut varit med
gråbrodern från Upsala. Här såg han sig ännu

en gång omkring, och, då han fann sig alldeles
ensam, började han närmare undersöka mynningen
af den dolda gången. Det kostade honom något
besvär, och hans kläder fingo här och der en
rispa, men sådant aktade han föga och ansåg sig
fullt belönad, när han ändteligen stod i sjelfva
gången, som ett stycke inunder den träd- och busk-
bevuxna kullen, der han utmynnade, visade sig
vara murad.
Nu fattade Erik lyktan, hvars veke han tändt,
i ena handen och det korta, tillspetsade jern-
spettet i den andra, samt började sålunda utrustad
modigt sin vandring, och ju flere steg han
tillryggalade, ju flere svårigheter, som mötte honom,
desto ifrigare blef han att fortsätta och desto
lifligare ljödo gråbroderns ord i hans öron, att han
ej skulle döma hårdt om hvarje fetaliebroder, som
kom i hans väg. De lidanden, som den arme fången
under sitt sjuåriga fängelse måst hafva utstått,
syntes honom ock så oerhörda, att redan i
dem lågo straff nog för hvad han möjligen kunde
hafva brutit. Den hemlighetsfullhet, som hvilade
öfver honom, bidrog ock att sporra Eriks lust och
gifva honom ny kraft, när han började tröttna.
En unken, kylig luft mötte honom, när han
kommit ett stycke in i gången, och ljudet af hans
steg rullade så hemskt fram genom mörkret, att
han ofrivilligt ryste till gång på gång. Här och
der hörde han en orm hväsa, och stundom kände
ban, huru något af dessa djur halkade öfver eller
förbi hans fot. Lyktan, som han höll i handen,
började göra allt mindre och mindre tjcnst. Hon
upplyste till slut endast handen och en ringa omkrets
kring densamma. Sedan han ytterligare vandrat
ett stycke väg var hon nära att slockna.
Erik stannade och besinnade sig, om han
verkligen skulle fortsätta sin vandring eller icke.
Några små stenar, som föllo ned ur hvalfvet ofvan
om hans hufvud, framkallade plötsligt den förfär-

liga tanken, att hvalfvet kunde sammanfalla och
begrafva honom lefvande.
I detsamma slocknade lyktan.
Denna omständighet skulle hafva inverkat bestämmande
på ett mindre modigt sinne, än Erik
Olofssons. Hos honom väckte den deremot den
slumrande hederskänslan. Han rodnade vid tanken
på att af fruktan afstå från ett påbörjadt arbete.
Och just som denna tanke stod klar för honom
och han med beslutsamhet åter flyttade foten
framåt, träffade ett nytt ljud hans öra.
Det var ett svagt bultande, som om någon
stått och hamrat på en sten, men ljudet deraf var
så matt, så förqväfdt, som om han förnummit det
från ett vidt aflägset ställe. Han började tänka
både hit och dit, men stannade dervid, att han
nu möjligen hunnit närheten af slottsmuren, och
att man der var sysselsatt med något arbete, som
vållade ljudet, och genom den dallring, som fortplantade
sig, utan tvifvel äfven förorsakadt nedramlandet
af stenarne i hvalfvet.
Häraf ökades hans ifver, och några ögonblicks
fortsatt vandring visade honom ock, att han icke
bedragit sig, åtminstone i afseende på sitt första
antagande. Hans fot stötte mot ett trappsteg. På detta
följde ett annat, och Erik trefvade sig med jern-
spettet uppåt, räknande till tio trappsteg. Ofvan-
om det tionde började marken sänka sig utför,
men med jemn och slät yta, ungefär ett par alnar
lång och något mer än en aln bred; men der slutade
ock gången. Erik undersökte med handen,
om här var en jerndörr, hvars tillvaro gråbrodern
glömt nämna för honom, men han kände endast
ytan af en stor huggen sten.
Han lyssnade. Nu hade det bultande ljudet
upphört, något som förundrade honom, då enligt
naturens lagar det väl nu borde hafva hörts tydligare
än förut, när han befann sig på längre af-

stånd från muren. Emellertid stod han icke längre
tveksam, utan började med jernspettet undersöka
den stora stenens fogningar, hvars nedersta
befann sig ungefär en aln högt från golfvet.
Han fann då snart, att vid den i det närmaste
fyrkantiga stenens hörn sutto starka jernkramlor,
och han började nu förtvifla om en lycklig utgång
af sitt företag. Utan tvifvel hade gången blifvit
upptäckt och igenmurad samt stenen till yttermera
visso blifvit med jernkramlorna fasthakad vid muren.
Detta förklarade också, hvarför icke fången,
som man väl måste tilltro begär att befria sig ur
fängelset, hade upptäckt denna hemliga utgång,
eller, om han hade upptäckt honom, saknat verktyg
att begagna sig af sin upptäckt.
Hvad dock fången ensam icke lyckats åstadkomma,
det borde kunna ske, om han finge hjelp
utifrån, och Erik lade munnen tätt intill en fog
och ropade: — Finnes någon här innanför?
Doft återljödo orden, och Erik ansträngde sig
och lyssnade, men icke ett ljud förnam hans öra.
Han höll derunder den venstra handen på den
ötversta jernkramlan, och, då han kom att luta
sig åt denna sida, märkte han, att det icke var
någon kramla utan en sprint, som tycktes gifva
med sig. Han fattade genast jernspettet och började
bända mot sprinten, hvilken verkligen lät
skjuta sig in i ett i väggstenen uthugget hål. Han
försökte pä samma sätt med de öfriga och med
samma framgång. Nu gällde det att få bort stenen.
Det märktes dock lätt, att denne stod ganska
lös och upptill utan svårighet lät skjuta sig fram
och åter. Han var således att fälla ned. Men
om så var, behöfdes starkare man, än Erik var,
för att kunna hålla mot den nedfallande stenflisan,
att hon icke skulle krossa honom. Erik pröfvade
långsamt, huru långt hans krafter skulle förslå, men

knappt började stenen röra sig, förr än ett gnisslande
ljud hördes vid sidan af honom, som om en
kedja rasslat inne i muren. Han tryckte försigtigt fallstenen
tillbaka in i sina fogningar och besinnade sig.
Men efter en stund grep han sig åter an och
vågade nu låta stenen falla ut något mera. Han
märkte då, att långt ifrån att stenen skulle hejdlöst
falla öfver honom, måste han använda en viss
kraft för att få honom ut ur muren, och snart
kände han i hvartdera hörnet på öfverkanten
tvenne djupt inhuggna jernmärlor, hvari starka
kedjor voro fastade. Kedjorna höllo emot stenen
och läto honom endast långsamt falla. De voro
tydligen inuti muren förenade med någon väl af-
vägd tyngd, som gjorde att täckstenen med lätthet
kunde lyftas och sänkas.
Sjelfva stenen var på sin inre sida vid kanterna
försedd med djupa inhuggningar, hvilka motsvarade
muröppningens kanter och så väl afpas-
sade, att, när stenen sköts in, kunde man ej skilja
dessa fogningar i muren från de andra.
Nu stannade Erik åter och lyssnade. I rummet,
som öppnade sig innanför den alnshöga muröppningen,
var det tyst, som i en graf, men på
något afstånd liksom djupt in i jorden förnam han på
nytt detta bultande och hackande, som han hört i
gången. Han sporde åter, men med dämpad röst, om
någon var der? — men erhöll intet svar. Dock
tyckte han, att bultandet för ett ögonblick upphörde.
Detta vidtog dock snart åter, och nu steg
Erik försigtigt öfver stenskifvan, hvilken, ehuru
hon var ainshög, sjunkit ned mot den sluttande
ytan i gången, så att hon nu bildade blott ett något
högre trappsteg. Vid innerkanten var dock öppningen,
som nämndt är, icke mer än ainshög, så att
Erik här måste krypa igenom. Det gick lyckligt för
sig, och ögonblicket derefter befann han sig inne i
fängelsehvalfvet. Han hörde nu bultandet ganska

tydligt. Det kom från sidan af fängelserummet,
men dock från långt håll, som om äfven der varit
en underjordisk gång.
— Är någon der? — yttrade han nu meden
stämma, som till ljudet knappast höjde sig öfver
en hviskning. Hans fråga förnams dock, och bultandet upphörde.
Smygande steg hördes närma sig och plötsligt
ljöd en röst tätt bredvid honom.
• — Vid Guds dyra blod . . . hvem talar?
Rösten, som uttalade denna fråga, var i högsta
grad upprörd. Det var en förtviflad man,
som frågade, det hördes, och han skulle också
vara beredd att handla i förtviflans mod. Erik
andades häftigt. Äfven han var upprörd och var
desto mer mottaglig för mörkrets fasor, som han
var alldeles utmattad af själsspänning och ansträngning.
— Vid den lefvande Guden, svara! — ljöd
åter stämman. — Är du icke en ande, så är ditt
lif i min hand . . . svara!
— Jag kommer som vän och icke som fiende!
— stammade Erik.
— Vän! — ropade åter stämman, och en
kraftig hand fattade Eriks arm — vän, säger du,
hvem är min vän och hvarifrån kommer han . . .?
— Den vägen, som nu står öppen äfven för
dig till ljus och frihet! — svarade Erik.
Fången pressade hans arm med en styrka,
som om han velat knipa den tvärt af.
— Frihet! — framstönade han — frihet, ljus,
luft...!.. . Är det sanning ditt tal . . . hvem har
då sändt dig, hvarifrån ären I, hvem har sagt
för eder om min sjuåriga graf. . .?
Den arme mannen visste knappt, om han
skulle tro, hvad han hörde. Han befann sig i en
själsspänning, desto våldsammare, som allt kom
så plötsligt och oförberedt. Han hade nedlagt

årslånga arbeten på att gräfva sig ut ur sitt län-
gelse, och så hör han en hviskning, ett ord af frihet,
uppfyllelsen af en förhoppning, som han knappast
vågat tänka sig annat än som en dröm, en
ljuf villa att hålla hans mod uppe och rycka honom
tillbaka från förtviflans och vanvettets svarta
bråddjup. Men denna verklighet bländade honom,
han kunde ej uthärda glansen af den himmelens
herrlighet, som nu uppenbarade sig för honom
och öfvergjöt honom med sin salighet.
Han föll på knä och omfattade sin räddares
händer och snyftade och grät; han skulle hafva
sjunkit ned på stengolfvet, om icke Erik hållit
honom uppe.
— Mitt tal är sanning! —- sade han — du
är fri, arme man, så vidt som vi icke låta oss
öfverraskas .. .
Erik hann ej uttala ordet, förr än mannen
sprang upp med feberaktig häftighet. Hans ögon
hade af det långvariga mörkret blifvit så skarpa
och hans känsel så uppöfvad, att han rörde sig i
fängelset, som om der varit ljus dag. Erik hörde
honom springa upp liksom för några trappsteg,
hvarpå ett ljud följde, som om en väl afpassad
sten fallit in i sin ram. Kort derefter stod han
åter vid sin räddares sida.
— Nu skall ingen kunna öfverraska oss, om
icke hela detta slott skulle ramla — sade han —
detta rum, som väl ingen på slottet kommer till,
är helt och hållet underjordiskt, och finnes någon
springa i muren, så förmår ingen ljusstråle tränga
deri genom . . .
— Men huru har du då kommit hit ned? —
sporde Erik Olofsson förvånad.
— Sedan jag slapp ifrån mina kedjor, hvilka
höllo mig fästad tätt vid väggen här ofvanom . . .
det skedde, sedan slottet fått ny höfvidsman, sade
mig fångknekten, så kunnen I väl förstå, att jag
noga undersökte mitt fängelse, och jag fann då

till slut en sten i muren tätt vid golfvet, som gaf
vika, när jag tryckte på honom ... Så kom jag
hit ned, och mitt hjerta svälde af hopp att ock
finna en utgång härifrån. Rundt omkring här
nere äro fördjupningar i muren, mindre och större.
En af de djupaste valde jag, emedan jag der fann
en sten, som föreföll mig sitta lösare än de andra
. . . Efter det mödosammaste arbete lyckades
jag få loss denna sten, så mötte ännu en, som
var vida svårare att röra vid . . . det lyckades mig
dock äfven med denna, men ett år gick till ända
för detta arbete. En tredje sten har iag sedan
arbetat bort ... de finnas här alla i rummet . . .
men så märkte jag, att jag trängt mig igenom
tornets grundmur . . . och sedan, sedan var arbetet
lättare, ehuru det dragit på tiden, emedan jag icke
vågat mig för snart gräfva mig uppåt . . . 'Hade
vi ljus, kunden I se, hvilket arbete, jag med två
tomma händer och en jernten, som jag lösgjort ur
muren vid falluckan, kunnat åstadkomma på snart
två år! —
Utan att svara tog Erik upp eldstål och flinta
och lyckades snart få eld på ljuset i sin lykta.
Vid det sparsamma sken, som hon spred omkring
sig, fick han först syn på fången.
Det var en groflemmad, starkt bygd man med
ett par qvicka, lifliga ögon, men så aftärd och af
en så gulblek, förtorkad hudfärg, att man måste
höra honom tala och se honom röra sig för att
icke taga honom för ett benrangel. Oaktadt skenet
från lyktan var helt svagt, måste han dock
sätta handen för ögonen. Men hans anletsdrag
voro ädla och öppna. Erik förvånade sig och
gladde sig på en gång, ty detta ansigte — sade
han för sig sjelf — kunde icke bedraga.
Mannen pekade bort emot öppningen, och
Erik såg, huru han arbetat sig ut genom muren
samt djupt in under jorden och, såsom det tycktes
vid ett flyktigt betraktande, i en riktning, som

till slut skulle föra honom till sidan af den gamla
gången. Häraf förklarades de ljud som han hört
under sin vandring.
Men ännu något annat fastade Eriks uppmärksamhet
i detta underjordiska rum. Väggen
var nemligen på en sida tecknad med inskrifter,
som väl till en del voro utplånade, men dock ännu
läsliga. „Hämnd, Hämnd, Hämnd!“ — stod der
öfverst med stora bokstäfver. Derunder på en rad:
,,Du vfves, Krister Nilsson, på den grästorfva, som
grönskar öfver min broders graf“, och på en rad
derinuuder: „Ve dig, torfvan skall remna under
dina fotter“. Den nästföljande raden var oläslig,
men under den stod åter på en rad: „den du
älskar, skall jag hata, den du hatar, skall jag
älska“, — och vidare ett stycke nedom: „jag följer
cfig, som din skugga! Du hafver hört mitt
hämnderop'4. Så kom åter en oläslig rad, men
nederst stod, tydligen ditmåladt med darrande
hand: „På Räfvelstad, der skall du både höra och
se mig, Krister Nilsson!44 —
Skriften var målad med svart färg, men af
fukt hade den der och hvar fallit bort. Erik läste
om och om igen hvad han såg, och ständigt försedd
med papper och penna, skyndade han att
teckna sig skriften till minnes. Härunder betraktade
honom fången med mycken uppmärksamhet
och sade, när han slutat sin anteckning:
— Här har någon bott före mig, ty der i
vrån finnen I lemningar af kol och aska och der
halfmultnad halm.
Han förde, medan han talade, lyktan omkring,
så att skenet föll på både askhögen och
halmen. Erik, som nu var inne på ett fält, der
han var hemmastadd, gjorde dervid en anmärkning
öfver möjligheten att kunna elda i ett rum,
der intet luftdrag fanns. Men fången gjorde honom
uppmärksam på, att kolhögen låg helt nära
trappan till rummet ofvanför, och att den, som en

gång der gjort upp eld, haft tillträde till detta
rum, hvarest eldstad och således äfven utgång för
röken fanns.
— Jag drager mig till minnes — slutade
fången — att jag för många år sedan, då jag for
omkring på sjön i konung Eriks tjenst, en gång
låg i dessa farvatten, och att då herr Magnus
Bengtsson gjorde ett besök här på slottet samt
när han kom tillbaka var mycket dyster och fåordig,
men till sist omtalade, att han varit i folkun-
gahertigarnes fängelse, och att folket sade, att hertig
Waldemar gick igen . . .
Erik stod fördjupad i tankar, hvem den kunde
hafva varit som bebott det underjordiska rummet
och som naturligtvis äfven varit densamme, som
i så väl folkets, som herr Kristers tro gått och
gält som hertig Waldemars skugga. Men forsk-
ningsbegäret i detta fall gjorde sig äfven gällande
i ett annat, och han lyftade sin blick från askhögen
och fästade den på den bleke fången.
— Du sporde mig, hvem som sändt mig till
din räddning? — sade han.
— Ja — utbrast mannen, och tårarne trängde
åter fram i hans ögon — men jag spörjer icke
mera, det kan icke vara mer än en, en enda i hela
vida verlden . . . dock kan jag icke veta, huru han
kommit mitt försvinnande på spåren.
— Der nödgar du mig göra tvenne spörjsmål
— afbröt Erik — det första: hvem menar du då
hafva sändt mig?
— Hvem skulle det väl vara, annat än herr
Nils Bosson .. .
— Herr Nils Bosson — mumlade Erik —
herr Nils Bosson, den fattige riddaren, som numera
. . . dock, det hör icke hit. Till det andra:
huru gick det till vid ditt försvinnande?
— Den -historien är lång — genmälte mannen
— men så visst som jag hoppas att genom
eder blifva befriad, så visst tror jag mig veta den

usle mannens namn, som med list och svek drog
mig bort ur verlden och sänkte mig lefvande i
denna gr af.
-— Och hvem . . . hvem var det?
— Biddar Jost von Bardenvleth!
— Ah! — mumlade Erik, hvilkens tankar
leddes på höfvidsmannens svar, att den riddaren,
som fört fången till Nyköping under konung Kri-
stofers tid, nu stod lika högt i konung Carls
ynnest. — Ja — fortsatte fången — han var det;
jag såg honom väl helt flyktigt, det var sedan jag
blifvit fastsmidd vid väggen, just som bindeln iyf-
tades från mina ögon, och riddaren hade gått med
ända ned i tornfängelset för att med egna ögon
se, det jag riktigt skulle komma i förvar . . . Men
äfven om jag icke sett honom, skulle jag veta, att
det var han, ty jag hörde honom tala flere gån-
gor under hela vägen . . . Lefver han än i Sveriges
land, den ädle riddaren, eftersom det låter
på eder, som om I känden honom?
— Ja, ja han lefver . . . och är lika mäktig,
som han fordom var!
— Godt! — inföll fången med en skärpa i
rösten och en djup betoning af hvarje ord — det
kan väl hända, att vi ännu en gång mötas, riddar
Jost . . . det kan hända!
Men riddar Josts namn utöfvade på fången
en verkan, som återgaf honom med ens hela hans
kraft och spänstighet, och han förde sin räddare,
som alldeles förlorat sig i begrundande af hvad
som nu skett och som möjligen kunde komma att
ske derigenom, att ett sammanträffande kunde ega
rum mellan den inflytelseri^e riddaren och den
frigjorde fången, — han förde Eriks tankar tillbaka
till nödvändigheten af skyndsamhet, om man
icke skulle våga mera än som behöfdes för att
komma bort från slottet. — Denne insåg nödvän-

digheten af att skynda, men dessförinnan fattade
han fångens hand och sade:
— Jag är en ringa och oansenlig man och
min framtid beror på hans nåde, erkebiskop Jöns
Bengtsson, min höge beskyddare . . . Det är ett
infall af honom, som gjort, att jag kommit hit, och
derjemte ett lyckligt öde, som skickade i min väg en
man, hvilken kände hemligheten af denna gång ...
Nu kan det hända, att din frälsning blir min
skada! ... Jag känner dig icke, men jag tror dig
på dina ord och på det namn du nyss nämnde,
herr Nils Bossons, ty honom känner jag för en
god och from och rättrådig herre, fast han icke
haft lyckan med sig . . . Derför måste du svärja
mig en helig ed ... en helig ed att aldrig, hör du
karl, aldrig för någon, eho det vara må, nämna,
hvem som räddat dig ur detta fängelse . . .
Fången lade handen på sitt hjerta och svor
den begärda eden.
—, Så må vi i Guds och helgonens namn
'skynda härifrån! — sade Erik och fattade lyktan
samt närmade sig den låga öppningen, der han
kröp ut, tätt följd af fången.
Utkommen, ville Erik fortsätta sin gång, men
fången hejdade honom och gjorde honom uppmärksam
på nödvändigheten att sluta till utgången.
Detta verkstäldes äfven, och Erik visade på de
fyra jernnaglarne, hvilka borde dragas tör stenen,
och äfven detta utfördes på det noggrannaste.
Med jemförelsevis lätta steg tillryggalades vandringen
tillbaka, och efter en stund befunno de
sig vid skogsdungen, som skymde for ingången.
Här föll den befriade åter på knä och utbredde
sina armar mot höjden, der stjernorna
flammade och tindrade i oförvanskligt majestät,
och han förde med ett uttryck af obeskriflig hänryckning
armarna intill sig, liksom ville han famna
den luft, som han inandades. Slutligen reste han
sig upp och fattade den rörde Erik Olofssons hand.
II 3

— Att säga tack är en ringa ting — sade
han, och hans stämma klang så fast och högtidlig.
— Men är det Herrans vilja, att vi ännu en gång
skola mötas här i lifvet, så kan det väl hända att
jag kan göra eder något igen, som I skolen anse
för godt. . . Nu går jag att söka en man, som
efter hvad jag hörde eder säga väl kan behöfva
ett ord och ett handtag af en vän . . . Men innan
vi skiljas åt, skolen I säga mig edert namn, på
det att jag må hafva något att rätta mig efter,
när den tiden kommer, att jag kan visa eder min
erkänsla i annat än ord.
— Mitt namn är Erik Olofsson — svarade
denne — och när jag återkommit från erkebiskop
Tuvo i Lund, menar jag, att jag kommer att stanna i
Upsala. Men säg mig ock ditt namn . . . ditt tal
har gjort på mig det intryck, att jag älskar minnas
dig. — Yilde Falken var mitt namn, så länge jag
höll sjön . . . men mitt dopnamn är Brodde!
— Så vare Herren med dig nu och allt framgent
— sade Erik — men, innan vi skiljas, kan
jag ännu vara dig till någon hjelp . . . Honom,
som du söker, herr Nils Bosson, träffar du hos
fru Brita Olofsdotter på Hammarstad.
— Hammarstad! — upprepade den vilde Falken,
och Erik beskref för honom, hvar det var
