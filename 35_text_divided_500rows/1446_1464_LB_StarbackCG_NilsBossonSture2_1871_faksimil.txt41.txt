redan sutto fullt rustade i blanka harnesk på den
öppna platsen framför biskopshuset. Men det obeväpnade
folket, borgarne och deras hustrur samt
en mängd allmoge, som samlat sig till staden,
strömmade till domkyrkan.
Denna herrliga byggnad, som påbörjades redan
år 1138, var ännu på långt när icke färdig.
I början på detta århundrade (1416) hade åskan
slagit ned och vållat en brand, som förstörde nästan
hela taket. Man började väl snart återställa
det förstörda, men tidens oro och bristande medel,
kanske mest bristande förmåga och nit hos dem

MÖTET I LINKÖPINGS DOMKYKKA. 547
som då innehade biskopsstolen, en ny eldsvåda
1422, — allt detta gjorde, att arbetet gick långsamt.
Emellertid var den nu så iståndsatt, att
gudstjenst der kunde förrättas.
I närheten af kyrkan var trängseln af men-
niskor störst, och just när riddaren med sitt följe
kom dit fram, tillkännagåfvo sagta framskridande
afdelningar af prester och sjungande korgossar
med rökelsekar och standarer, att biskopen sjelf
med sitt domkapitel var i antågande. Det dröjde
icke heller länge, förr än han blef synlig.
Han gick klädd i full biskoplig skrud med
mössa och biskopsstaf. De blixtrande ögonen och
de blossande kinderna utvisade, att han var mycket
upprörd och orolig. Än såg han uppåt himmelen,
som om han lyssnat till klockornas klang,
än , flög blicken öfver de väpnade skarorna och
öfver folkmassan. När han kom midt för den ensamme
riddaren, på hvars sköld Natt-och-Dags»
vapnet var måladt, var det som om han dröjt på
steget, och han utbytte derunder med riddaren en
blick, hvari öfverraskning och förtrytelse voro blandade
med hvarandra, så att man icke med visshet
kunde säga, hvilkendera känslan som hos honom
för ögonblicket var den öfvervägande.
Knappast märktes dock biskopens korta dröjsmål
af någon annan än riddaren sjelf och möjligen
de af kanikerna, som gingo näst efter honom.
Men korgossarne sjöngo och klockorna
ringde, och undan för undan försvunno biskop
och domherrar och hela det högtidliga tåget i
domkyrkan. Till sist kom en skara riddare. Man såg der
ett sköldemärke tillhörande Wasarne. Det bars
af biskopens farbroder Nils Kristersson, vidare
erkebiskopens bröder, David och Krister Bengts-
söner och herr Ivar Gren, en son af konung Carls
gamle och oförsonlige motståndare, herr Magnus.
När äfven desse försvunnit genom domkyrkodörren,

trängde sig folket in, så att kyrkan blef alldeles
uppfyld af menniskor.
Då lutade sig den svennen, som afstyrkt ridten
in i staden, till riddaren med Natt-och-Dags-vap-
net, och hviskade:
— Rida vi icke härifrån, riddar Nils? . . . Här
lärer icke vänta oss något godt!
Riddaren tycktes betänka sig.
— Biskop Kettil har sett eder! — tilläde
svennen — och förstod jag rätt, hvad som låg i
blicken, så vore det bättre att tala med honom i
spetsen för Dalkarlarne, än i spetsen för en handfull
svenner. Med Dalkarlarne bakom eder skall
han förstå eder mycket bättre, nu är det fara
värdt, att han icke tror sig behöfva förstå eder.
— Han har sett mig! —■ sade riddaren lifligt
— jag må då icke rymma bort som en fältflyk-
ting . . . Nej, nej, Erik, jag vill tala till honom,
innan som han sätter i verket, hvad han nu månde
hafva i sinnet.
Dermed hoppade han af hästen, kastade tygeln
åt svennen och begaf sig genom trängseln in
i kyrkan. Folket gaf rum för den högväxte riddaren,
och äfven inne i kyrkan sökte man så vidt
möjligt var tränga sig tillsammans, så att han
skulle kunna komma fram. Långt var det dock
icke möjligt att komma, men vid en af pelarne
stod en trappa, tillhörande en bortfiyttad murställning,
och på denna steg han upp, så att han
kunde öfverse hela kyrkan ända fram till koret,
der kanikerna stodo, och der korgossarne svängde
sina rökelsekar.
Framför altaret stod den storväxte biskopen,
iklädd sin biskopliga skrud, och skenet från de
många vaxljusen på altaret bröt sig i alla regnbågens
färger mot de olikfärgade stenarne i hans
dyrbara biskopsmössa. Nar sången slutat och allt
blifvit stilla i kyrkan, tog biskopen tiil orda, och
hans väldiga stämma fylde hvalfven, så att äfven

MÖTET I LINKÖPINGS DOMKYRKA. 549
den längst bort stående kunde höra hans ord.
Han beskref i bjärta drag den nöd, som under
de gångna åren tryckt allmogen och ridderskapet
och kyrkan, och huru den danske konungen fört
ut ur landet ej blott de lagliga skatterna, utan
äfven sådana, som i penningar och kostbara kle-
nodier voro förvarade i klostren och ämnade till
aflidnas själaro. Och ännu var det icke nog, utan
nu skulle yttermera en skatt, mer än dubbelt så
stor som den största af de redan erlagda, påläggas
både bonde och landtbo. Till sist framstälde
han den skam och den vanära, som öfvergått riket,
i det att konungen bortfört dess erkebiskop, vör-
dig fader i Gudi, Jöns Bengtsson.
När han yttrat detta, slog han sig för sitt
bröst och tilläde:
— Med föreställningar, med böner och med
bref har jag sökt konung Kristian, att han måtte
skicka oss vår erkebiskop åter, men fåfängt har
allt mitt bemödande varit. Och likväl hade aldrig
konung Kristian trädt till Sveriges krona, hvar så
icke vördig fader, erkebiskop Jöns varit honom
huld. Men kedjorna och fångenskapens nöd och
nesa ha blifvit hans lön. Och derför svär jag
den dyraste ed vid mitt lif och så i Guds namn,
att jag vill aldrig biskopsmössa och skrud bära,
så länge som denna skymf är ohämnad. Derför
vill jag våga lif och blod och gods, allt hvad jag
hafver, och jag förtröstar till Gud och S:t Erik
konung, att de skola hålla sin hand mildeligen
utöfver mig och oss alla, så att vår ära och landets
välfärd må blifva upprättad igen!
Yid dessa ord lyftade han biskopsmössan af
sitt hufvud och lemnade den jemte stafven åt en
invid stående kanik, lät så ett par andra kaniker
alkläda sig biskopskåpan, hvarpå tvenne riddare
kommo fram och spände om honom hans harnesk
samt omgjordade honom med svärd och satte en
hjelm på hans hufvud.

Den harneskklädde biskopen drog ut svärdet
och vände sig om mot altaret samt knäföll och
bad, hvarunder han kysste svärdfästet. När han
vände sig om, var han mycket rörd, gick omkring
och tog kanikerna i hand, och man såg, huru tå-
rarne stodo honom i ögonen, när han dervid talade
om den nöd, som tvang honom från messa
och altare ut i stridens buller.
— Efter nu de elände förtryckte varda och
de fattige sucka, vill jag upp, säger Herren!
Dessa ord ur Davids psaitare upprepade han,
och så vände han sig plötsligt bort, for med handen
öfver ögonen och gick öfver till riddarne.
— Nu till häst, ädle herrar och stränge riddare!
— sade han — hafver jag nu bundit Jäns
vid sida, så vill jag låta konung Kristian veta
deraf, och får jag någon stund lefva, så lärer det
väl spörjas öfver land!
Med raska steg gick han nu, åtföljd af riddarne,
ned från koret genom kyrkan, och menni-
skomassan vek vördsamt åt sidan och lemnade
honom rum.
Vid pelaren stod riddaren med Natt-och-Dags-
vapnet ännu qvar, men han steg ned, när han såg
biskopen nalkas, och gick honom till mötes. Denne
stannade och såg forskande på riddaren.
— Helt underligt kommen I nu i min väg,
riddar Nils! — sade han — Är det sant, hvad
jag hafver sport om eder, så måsten I på stället
svara mig, om vi träffas som vänner eller fiender?
— Först månden I dock säga mig, hvad I
menen med fiende och vän i detta fall, biskop
Kettil? — svarade riddaren och mötte med lugn
biskopens lågande blickar.
— Hafven I icke ridit i Dalarne, riddar Nils,
allt sedan vi skildes i Stockholm, Gud bättre, efter
den nesligaste handling, som mina ögon bevittnat
- . . hafven I icke ridit i Dalarne och stämt män-

MÖTET I LINKÖPINGS DOMKYKKA. 551
nen der tillsammans; hvad är eder mening, riddare?
Utan att fästa sig vid den häftiga och måhända
för en riddare, som var ömtålig om sin ära,
alltför befallande tonen i biskopens tal, svarade herr
Nils: — Män hafva funnits, kan jag märka, som
talat till eder om mig, liksom till mig om eder . ..
jag har dock alltid, allt sedan jag först lärde känna
eder och eder broder herr Erik i eder faders gård
på den tiden, då gamle herr Krister Nilsson, eder
farfader, lefde, Gud hans själ nåde, .. . allt sedan
Jiar jag aldrig sett eller hört eder tala eller
handla annorlunda än som en ädel och trohjertad
man, och derför red jag att söka eder, just för
att tala till edert ridderliga hjerta.
Riddarens ord tycktes göra ett godt intryck
på biskopen, och den godhet, som var honom medfödd
och låg och log i själens djup sida om sida
med sin tvillingbroder häftigheten, tittade fram ur
ögats djupa blå, medan den fylliga läppen darrade
liksom nedtyngd af ord, hvilka aldrig kommo
att uttalas. — Det är sant hvad man sagt eder, biskop
Kettil — fortsatte riddaren med ädel värma —
jag har ridit i Dalarne, och der är hvarje bågsträng
spänd och hvarje svärd slipadt, det behöf-
ves blott ett ord af mig, så draga tiotusen bönder
öfver Brunbäcks elf . . . Det är ock sant, hvad man
sagt mig om eder; äfven I hafven skickat budkaf-
vel genom landet och skolen draga ut i spetsen
för en samlad här . . .
— Godt, godt, riddare, hvart viljen I hän?
— yttrade biskopen brådskande. — I finnen väl,
att vi båda månde komma på det klara med hvarandra,
och derför spörjer jag eder ännu en gång
till, äro vi vänner eller fiender?
— Och om vi så voro fiender, biskop?

— Då, riddar Nils ... då måsten I gifva mig
edert svärd och blifva.min fånge!
— Och så skullen I få tvenne fiender att bekämpa
i stället för en, och I kuDnen lita derpå
. . . mina Dalkarlar skola icke blifva eder den
minst farlige! Derhän hoppas jag dock, att det
icke skall komma! ... Vi kämpa för olika mål,
men det synes mig, som om edert borde kunna
rymmas i mitt, och så undgå vi att fejda med
hvarandra och kasta fäderneslandet i ett inbördes
krig, hvars förderfliga följder för oss alla äro oöf-
verskådliga! I dragen svärdet för erkebiskop Jöns
... må vara, jag vill det icke hindra, för så vidt
som dermed fred och ro och ordning må återvända
i Sveriges rike. Der hafven I mitt mål,
biskop Kettil, för Sveriges rike och för konung
Carl vill jag draga ut, det kan vara tid på nu,
menar jag, att begångna orättvisor böjas tillbaka.
— Konung Carl! — upprepade biskopen långsamt,
men fick ej mera sagdt, förr än riddaren
afbröt honom.
— Ja, biskop! — utropade han och räckte
fram handen, i det hans ögon brunno af hänförelse.
— Vi två, vi skola kunna drifva det verket
igenom. Hvad har det väl varit och hvad skall
det blifva, om denne danske konung får sin vilja
fram? Drager han icke med skatterna bort all
must och märg ur landets sjelfständighet, så att
det till slut skall blifva ett lydrike under Danmark
och vi och våra efterkommande danskmannaträlar
till evig tid. Och sådant vilj en I lika litet, som
någon annan ärlig riddare i Sverige . . . Derför är
det mitt tal till eder, biskop Kettil, att vi nu
räcka hvarandra handen på ett fast förbund att»
hvad som än må ske, skall Sveriges sak gå fram
och stå upprätt, klippfast och hög ännu, när svärdet
signar ned ur våra domnande händer!
— Godt förstår jag edert tal — sade biskopen
lifligt och fattade den framräckta handen —

MÖTET I LINKÖPINGS DOMKYKKA. 553
och Gud fördöme mig i min sista stund, om jag
någonsin lyfter min hand till det, som kan lända
Sverige till men . . .! Må vi derför verka gemensamt
mot den gemensamme fienden, och sedan
vårt land är fritt och erkebiskopen återkommen,
månde vi se till, huru konung Carl kan återkomma
till sitt rike.
Detta löfte var väl på det hela taget icke
mycket värdt, huru ärligt det än utan tvifvel var
menadt, ty erkebiskopens återkomst skulle ofelbar-
ligen försvåra snarare än underlätta konung Carls.
Men tvenne saker vunnos dock genom detsamma:
den ena, att inbördes fejd undveks, den andra,
att biskopen icke skulle motverka riddarens syfte
i afseende på konung Carl, och detta sista kunde
lätt genom inträffande omständigheter öfvergå der-
hän, att biskopen verkligen biefve denne konungs
man. Kunde ock hända, att erkebiskop Jöns genom
sin fångenskap biefve så förändrad till sinnes,
att han, om hans frigifning stode i samband
med konung Carl, skulle låta sin gamla fiendskap
falla, och så kunde till slut lyckan blomma inom
Sveriges land, och styrkan växa i enigheten mellan
dess mäktige.
I återskenet af denna framtidstafla tändes
en flamma i riddarens öga, som spred ett skimmer
af hänförande skönhet öfver hans allvarliga
drag. — Hafven redelig taek för dessa ord, biskop
Kettil! — sade han — och måtte Gud och helge
kung Erik taga både mig och eder i sitt hägn på
den väg, som vi nu beträda.
— Amen! — tilläde biskopen.
Så följdes de åt ned till kyrkodörren, der
biskopen stannade och samtalade en stund med
riddaren, redogörande i korthet för, hvad han närmast
hade i sinnet. Det var emellertid nödvändigt
att närmare uppgöra planen gemensamt, och
till den ändan utsatte biskopen Ringstaholms slott

som mötesplats. Der hoppades biskopen vara i
slutet af månaden, och under tiden skulle riddaren
lägga sista handen vid verket nordanskogs,
så att han kunde möta med tillräcklig styrka för
Stockholm. Men derom skulle närmare öfverläg-
gas på Ringstaholm.
Biskopen steg derefter till häst, och under
klockornas dofva klang och trummornas dån red
han bort från sin domkyrka, åtföljd af riddarne,
sina fränder och vänner samt många hundra fullt
beväpnade svenner.
I trängseln, som nu uppstod bland folkmassan,
hvilken strömmade åt samma håll som biskopen
för att i det längsta kunna följa honom med
blicken, om icke med fotterna, såg sig riddaren
om efter sina svenner. Han fann dem snart något
på sidan om kyrkogårdsmuren, och han begaf
sig åt detta håll för att i sin ordning stiga till
häst och skynda bort.
Då kände han, huru en darrande hand lades
på hans axel, och när han vände sig om, såg han
en gammal gubbe med långt, silfverhvitt hår och
nedböjd rygg stå framför sig. Han stödde sig med
ena handen på en hög staf och vinkade med den
andra riddaren.
— Erland! — utropade denne, tyckande sig
igenkänna den gamle trotjenaren från Fogelvik
och konung Carls hof.
Men gubben vinkade blott och drog sig bort
förbi menniskoträngseln tillbaka mot kyrkan. Riddaren
följde, och den gamle förde honom in i
kyrkan till ett af koren, der de kunde vara ostörde.
Här omfattade han med båda sina händer
riddarens, och strida tårar strömmade utför hans
kinder, under det han talade.
— Käre riddar Nils! — sade han — huru
se vi hvarandra åter, ack, ack, heliga Guds moder,
hvarför blef ej min käre herre stilla på sitt
Fogelvik, så hade all denna ofärd varit honom

MÖTET I LINKÖPINGS DOMKYKKA. 555
besparad, och jag arme, gamle man, som står på
grafvens brädd och som sett min herre och konung
sedan han var en liten en och sprang med
gyllene lockar i sin faders, herr Knuts gård, . . .
jag skulle upplefva allt detta, och ändå hafva icke
mina ögon brustit eller hafva tårekällorna utsinat
eller hafva olyckorna nått sitt fylle!
— Yaren tröst, käre fader Erland — inföll
riddaren — lyckan vänder sig så hastigt tillbaka,
som hon vänder sig bort!
— Ack, ack, I veten icke huru det står till,
käre herr Nils!
— Är det så något, som rörer eder sjelf j- . .
sägen det fritt ut, allt hvad jag förmår vill jag
gerna göra för eder!
— Ja, ja . . . visst rör det mig, det rör konungens
dotter!
— Konungens dotter? — sporde Nils, bestört
öfver det bekymmer, som låg uttaladt i gubbens
anlete. — Ja, jungfru Magdalena! — återtog gubben.
Hon är nu en fullblommad mö och sin sköna moders
afbild, men fienden smyger sig fram . . . hon
är ett flygande nät, hvarmed de vilja fånga hennes
fader . . .! Ack, ack, herr Nils, hvad har jag icke
allt upplefvat sedan den dagen, då jag såg eder
draga bort från Stockholms slott med eder fagra
brud! Min gamle herre och konung förrådd och
i landsflykt och beröfvad alla sina gods och gårdar,
bestulen på all sin rikedom, och förrädaren
sittande i makt och herrlighet i min konungslige
herres gemak, gifvande hans krona åt den danske,
som likt en tjuf dragit silfver och guld ur landet...
Allt detta har jag sett, och nu skall jag ock till
sist se, huru list och svek skola draga konungadottern
i förderfvet och kränka den olycklige konungen
och gifva honom ett hjertesår, der så aldrig
kan rådas bot uppå.
— Hvad konung Carl beträffar, hoppas jag,

att I snart skolen se den dag, då han åter är
konung i Sveriges rike . . . Men hvad sörjen I så
svåra för jungfru Magdalena ? Sitter hon ej i ro
hos sin syster fru Christina?
— Ack nej, hon är nu med mig här i staden,
och vi stå på väg till fru Brita Olofsdotter på
Hammarstad . . . Men nu, när jag fick se eder,
herr Nils, så föll mig det i hugen, att finge vi
komma till eder på Penningeby, så vore min sorg
vandlad i glädje!
— Är det intet annat, som trycker edert
sinne — sade riddaren med ett godmodigt leende
— så lärer det lätt kunna hjelpas.
Gubben suckade djupt, och på en ytterligare
uppmaning af Nils sade han:
— En forlupen krämarsven har förgapat sig
i den sköna konungadottern!
— En krämarsven? — utbrast Nils.
— Och hvad som värre är, han synes hafva
vunnit jungfruns hjerta! — tilläde gubben.
Hvad den gamle trotjenaren berättade, var
något alldeles oerhördt, och Nils Sture, som dock
såg folket med helt andra ögon än hans samtida
bland herremännen, bäfvade tillbaka för den olycka,
som i en sådan kärlek skulle drabba den redan
förut af motgången så bittert hemsökte konung
Carl. Man var på den tiden fullt ut lika noga,
som i följande tider, om jemnbördighet i fråga
om giftermål. Till och med en simpel frälseman,
det vill säga en bonde, som gjorde rusttjenst för
sitt hemman, kunde icke fria till en jungfru inom
någon af de gamla, förnäma herreätterna. Och
här var det en krämarsven, som kastade sina blickar
på konungens egen dotter. Det var liksom
att med vanära brännmärka den fogelfrie kungen,
det var liksom att sätta pregel på hans olycka.
Något mera djefvulskt kunde knappast hafva uttänkts.
Riddaren betänkte sig noga innan han sva-

MÖTET I LINKÖPINGS DOMKYKKA. 557
rade. Det var för honom svårt att offra, om ock
blott en eller annan dag, på något, som drog honom
bort från hans hufvudmål. Men här gälde
det konung Carls dotter, och dessutom hade förhållandena
väsentligt förändrats efter sammanträffandet
med biskopen. Derför svarade han:
— Jag vill göra, som I sägen, och föra konung
Carls dotter till Penningeby! .. . Ären I redo ?
— Gud välsigne eder, herr Nils! — yttrade
gubben — ja, vi äro redo, ty vi skulle denna morgon
resa ur staden uppåt, då jag fick syn på eder
och ändrade uppsåt. Eder husfrus, fru Britas
fränka, unga jungfru Ingeborg, är ock med.
— Godt, godt, så vilja vi nu genast spörja
jungfrurna till, och sedan anträda färden.
Dermed gingo de ut ur kyrkan och fram genom
de nu jemförelsevis folktoma gatorna till det
herberge, som gubben valt för konungadottern och
hennes väninna. Detta låg vid Stångsgatan, som
gick i nordostlig riktning genom staden fram till
gamla Stångebro vid det nuvarande Nyqvarn. Det
var ett ganska stort hus, tillhörigt en garfvare,
som tillika var rådmanu i staden.
Just som gubben och herr Nils nalkades huset,
fingo de se en man, klädd som en krämar-
sven, komma ut derifrån, och gubben fattade der-
vid riddaren i armen.
— Det är han! — hviskade han och pekade
på mannen, som med raska steg aflägsnade sig
bortåt gatan.
Det var en ståtlig sven, högväxt och skulder-
bred, och han förde sig helt annorlunda än en
krämarsven brukade.-' Man kunde blott och bart
af hans gång och det sätt, hvarpå han bar sitt
hufvud, se, att han måste vara van vid annat sällskap
än det, som kunde bestås innanför krämarens
disk.
— Vid mitt goda svärd! — utropade herr
Nils — denne man liknar minst af allt en krä-

marsven ... Finge jag blott se hans anlete, skulle
jag väl kunna säga, hvem det är, ty visserligen
har jag sett den mannen förr!
— Krämarsven eller icke — inföll gubben —
så måste han vara en fiende, ty icke skulle en
konungens vän på detta sätt smyga sig till hans
dotter . . . Dock skullen I höra honom tala, herr
Nils, så skullen I nog finna, att krämaren sitter i
honom ända till lillfingret, om han ock till växt
och later visar sig som en riddarelike.
— En fiende kan han vara! — yttrade Nils
långsamt och liksom för sig sjelf.
De gingo nu upp för trappan och inträdde i
det rum, der konungadottern och jungfru Ingeborg
befunno sig.
Den förra satt med nedböjdt hufvud och lekte
med en bandros, som hon höll i handen, och Ingeborg
stod vid hennes sida, lutande sig ned öfver
rosen, hvars konstnärliga sammansättning tydligen
väckte hennes beundran. När riddaren inträdde,
sågo de båda upp, och knapt hade Ingeborg
igenkänt honom, förr än hon slog tillsammans sina
händer och med ett utrop af glädje skyndade fram
emot honom.
— Äfven jungfru Magdalena reste sig upp,
och en purpursky öfverfor hennes anlete, liksom
om hon blifvit öfverraskad i något otillåtligt före-
hafvande. Det var en till växt och anletsdrag
ovanligt skön flicka. I mycket var hon en afbild
af sin moder. Hon hade hennes välformade mun
och haka, äfvensom hennes händer, men panna
och näsa voro fadrens, under det att i de stora
ögonen, som framblickade under de fint penslade
ögonbrynen, bodde ett uttryck, mildt och svärmiskt
som drottning Karins, men tillika stolt och
nästan högdraget, som hos konung Carl. Den fina,
genomskinliga hyn, formernas ädla fulländning,
den högresta, smärta gestalten, — allt bildade
tillsammans ett helt af obeskriflig skönhet.

MÖTET I LINKÖPINGS DOMKTEKA. 559
— Yaren kärligen helsad, stolts riddare! —•
sade hon och räckte den bugande riddaren sin
hand — hafven I helsningar med eder från min
franka, fru Brita, och huru befinner hon sig?
— Helsningar hafver jag icke — genmälte
herr Nils — ty jag kommer nu sist frän min broder,
herr Svante, på Ekesjö . . . men jag står nu
på väg till henne, och mitt ärende till eder är att
spörja, om I och jungfru Ingeborg viljen följa mig
