upprycktes och en högväxt krigare inträdde.
”Välkommen, major Berdan,” sade öfversten och
gick den nykomne till mötes, ”hvilka underrättelser
medför ni, och hur långt har ni varit?”
”Vid Mikolaiov,” svarade majoren. ”Jag påträffade
der en afdelning af Lubomirskis husarer. Utan
vidare formaliteter högg jag i in på dem och jagade
hela svärmen ned i Wisloka. Bland andra, som föllo
i våra händer, var en, som såg i högsta grad misstänkt ut,
ty han undvek med en viss rädsla att komma in i striden
och sökte många gånger att fly undan. Vid undersökningen
hittade jag detta bref, insydt i fodret på
hans rock.
Sedan majoren aflägsnat sig, öppnade öfversten
brefvet, i det han mumlade: — ”Att. det innehåller något
sattyg, derpå är jag säker. Jo, jo, kunde nog tro
det!” utropade han efter läsningen, ”brodern anar oråd
och vill föra den kära systern i säkerhet. Förbannadt
fiffigt uttänkt den der planen, men besatt så försmädligt,
att jag skall vara i närheten och korsa hela tillställningen.
Ha, ha, ha! Jag skulle vilja se brodern
och den tillämnade brudgummens uppsyn, när de få
veta, att den gamle björnen Gustaf Kruse enleverat deras
byte. Hela tillställningen ar vid Gud värd en promenad,
vore den än dubbelt så lång.”
Med dessa ord spände öfversten slagsvärdet omkring
höfterna, kastade en ryttarkappa öfver axlarna,
instack ett par pistoler i läderbältet och skyndade ut.
Den utvalda truppen stod redan uppstäld och väntade
blott på befallning att rycka ut.
”Major Berdan,” ropade öfversten, ”ni har väl fången
qvar?” ”Han är i säkert förvar,” svarade majoren.
”Låt honom icke undslippa, jag vill sjelf förhöra
honom.” Efter denna uppmaning kommenderade öfversten
framåt, stötte sporrarne i hästens sidor och ilade
i spetsen för de sina mot söder.

17
Vid pass en qvarts mil öster om Mielec gjorde
Karl Gustaf halt, för att låta trupperna andas ut efter
de ansträngande marscherna. Hela styrkan, omkring
8,000 man, hade lägrat sig i en cirkel, i hvars medelpunkt
konungen var och hade utvalt till sitt högqvar-
ter ett till hälften förfallet kloster.
Da vidsträckta salarna genljödo icke numera af
fromma munkars och nunnors entoniga sånger, och i
de vidöppna, fängelselika cellerna rådde grafvens tystnad.
Inga förstulna suckar eller hemliga tårar störde
stillheten, inga qväfda verop, när gisslet sargade den
nakna kroppen, påminde om medeltidens barbari under
den djupaste gudsfruktan; endast trummornas dån och
soldaternas skrattsalfvor erinrade om, att ett annat
slägte trampade de gudliga fädernas forna vistelseort.
Fördjupad i sina tankar närmade sig Karl Gustaf
klostrets ingångsport. Vid hans sida gick öfverste Karl
Spane. ”Ers majestät,” sade denne, just som konungen
satte foten på den nedrasade tröskeln, ”här måste man
vara försigtig, ty på dessa fördolda ställen pläga röf-
vare och lönnmördare hafva sitt tillhåll. Låt mig först
undersöka klostreti”
”Min kära Sparre,” svarade Karl Gustaf och lade
sin hand på öfverstens axel med det honom egna intagande
leendet, hvarmed han tjusade hvar och en, som kom
i hans närhet, ”detta är ju mitt högqvarter; skulle jag icke
våga att först inträda dit? Se så, mine herrar,” tilläde
kan muntert och vände sig till de andra höfdingarne,
hvilka följde honom, ”nu äro vi i mitt högqvarter, hvil-
ket jag härmed inviger.”
Med dessa ord trädde konungen först in och stannade
vid en mängd stenar, som lågo i en ring, i midien
af salen. På en af dessa tog konungen plats, och
omkring honom satte sig hans följe. Karl Gustafs förut
så glada anlete hade mörknat, de stora, klara ögonen
irrade forskande omkring till hvar och en och stan-
uade slutligen på majoren Karl Krister Liljenberg.
Eleonora Lubomirski. ^

18
”Mine herrar,” började han, ”det härvarande krigsrådet
skall nu algöra både vårt och Polens öden. I
dessa morasartade trakter bortslösas tusentals käcka
soldater utan någon synbar framgång. Under anförande
af storkansleren Lubomirski samlas polackarne, och
Czarnecki svärmar omkring våra flyglar. Det måste
blifva annorlunda, jag kan icke se, att mina tappra
blifva ett lättfånget byte för våra rädda fiender; ännu
en gång: det måste blifva annorlunda.” Karl Gustafs
ögon blixtrade, och han ämnade fortsätta, då major
Liljenberg gjorde min af att tala.
”Tala, major,” uppmanade konungen, ”vi önska höra
er mening.” ”Ers majestät,” började majoren, ”enligt både milt
och andras råd böra vi så fort som möjligt reda oss
ur denna triangel, som bildas af Weichsel och San.
Vid den förra står Czarnecki, vid den senare lithauerna,
och de hafva rik tillgång på lifsmedel. Det är icke
fruktan, som förestafvar mig dessa ord, men hungern,
denne fiende, som är förfärligare än både eld och svärd,
följer oss i spåren. Vid Sandomir står Cronlod, men
äfven han saknar lifsmedel, och om polackarne flera
gånger företaga allvarliga stormlöpningar, fruktar jag
att äfven detta fäste skall falla.”
”Edra ord äro just icke uppmuntrande,” svarade
konungen tankfullt; ”men jag inser fullkomligt, att ni
har rätt. Välan då!” utropade han efter några minuters
tyst öfverläggning med sig sjelf, ”vi vilja följa
majorens råd. Vid Sandomir vilja vi öfvergå Weichsel,
för att genast marschera på Warschau. Hållen edra
afdelningar i ordning, och ni, Sparre, skall gifva Kruse
befallning att med det snaraste förena sig med oss.”
Med dessa ord uppsteg konungen, hans ögon blixtrade,
och för sig sjelf mumlade han: ”Johan Kasimir vakta
nu din hufvudstad!”
Befälhafvarne skildes. Endast Liljenberg och generalmajor
Bfllow togo samma kosa mot norra delen
af lägret. Slutligen sade Biilow, icke utan en viss
bitterhet i tonen:

19
”Huru skall detta aflöpa? Konungen vill gå öfver
Weichsel, men den vägen är ju stängd.”
”Stängd!” utropade Liljenberg med förskräckelse,
”ni skämtar!” ”Nej, det är mitt fullkomliga allvar.”
”Hvarför yppade ni icke detta förhållande?”
”Jag ville iclre nu motsäga er,” svarade Billow trotsigt,
”ty jag vet, att mina föreställningar icke skulle
tjena till någonting. Karl Gustaf är fältherre och hjelte,
men när han står färdig att angripa, är han för öfver-
dådig.” Liljenberg svarade icke.
”Jag står fast vid min plan,” fortsatte Billow, ”lian
skulle icke ha beslutit att gå öfver Weichsel; åtminstone
icke nu.”
”Förklara er tydligare!”
”Genast. För ungefär en timme sedan ankom en
budbärare från öfverste Cronlod. Denne tappre man
har redan afslagit tre stormlöpningar samt några mindre
försök af polackarne att öfverumpla borgen. Men
fiendernas styrka ökas med hvarje dag. Sandomir brinner
på flera ställen, och när staden en gång faller,
måste slottet förr eller senare gifva sig. Icke nog med
dessa oroande underrättelser; livad som ännu mera bör
lära oss att iakttaga den största försigtighet, är, att Czar-
necki, den sluge partigängaren, gissar till våra planer,
och det lär vara hans afsigt att förmå oss tåga ännu
längre in i triangelns spets, för att der med ett enda
slag kunna tillintetgöra vår underlägsna styrka.
“Lättare sagdt än gjordt,” mumlade Liljenberg.
”Vi låta icke fånga oss af en svärm barbarer med pels-
mössor.” Högt frågade han: ”Hvilket råd skulle ni gif-
vit, generalmajor?” “Här," svarade Billow och pekade åt Weichsel,
”här skulle vi ha gått öfver och marcherat rakt på
Czarnecki, innan han fått tid tid att kalla till sig litliau-
erna. Att slå honom hade varit lätt, och Cronlod hade
också då blifvit befriad från den gördel, som nu håller
honom i overksamhet. Lubomirskis trupper äro ännu

20
för svaga att göra oss ett kraftigt motstånd, och Johan
Witebski, som ligger vid flodernas föreningspunkt, hade
icke hunnit någon af de sina till undsättning. Endast
på detta sätt skulle vägen till Warschau nu stått oss
öppen. Detta är min plan.”
Derefter afstannade samtalet, men liksom af en
händelse kom Biilow att se sig tillbaka, hvarvid han
stannade. Några minuter betraktade han med genomträngande
blickar klostrets grå murar, hvilka i skymningen
togo sig ut som jättelika spöken.
”Det der gamla klostret förefaller mig så gåtlikt,”
hviskade han till Liljenberg; ”allt sedan jag kom hit,
har jag betraktat det' med misstrogna blickar. Jag är
säker på att något hemlighetsfullt döljer sig der. Se
der, se der,” fortfor han med undertryckt stämma, i
det han grep majoren i armen, ”min aning har icke
bedragit mig. Der kräla spioner i massa, och om ni
har goda ögon, kan ni lätt urskilja skuggan af ett huf-
vud, som rör sig fram och tillbaka på den der väggen.
De ha legat gömda der före vår ankomst hit, men jag
skall fånga hela ynglet, Släpp dem icke ur sigte, major,
jag kommer genast tillbaka.”
Med dessa ord försvann Biilow. Liljenberg fog
ieke sina ögon frän skuggan på väggen, och han såg
nu tydligt, hvad Biilow icke hade observerat, att flera
personer funnos der inne. Med den största oro inväntade
han sin kamrats ankomst. Efter en qvarts timmes
förlopp återkom Biilow, hviskade några ord i majorens
öra och drog honom med sig.
Under djup tystnad närmade de sig den del af muren,
der skuggan aftecknat sig, och upptäckte då till
sin outägliga glädje ett fönster, hvarigenom det skulle
bli lätt för dem att närmare undersöka förhållandet.
Biilow- höjde sig på tåspetsarne ocb försökte se inåt,
men _i denna obeqväma och tröttande ställning kunde
han icke qvarbli så länge som var af nöden för att
utforska allt.
”Stöd mig med er ena skuldra!” hviskade han till
Liljenberg. Denne efterkom hans begäran.

21
”Huru mänga äro de?” frågade Liljenberg sakta.
”Jag har räknat tio,” svarade Blilow, ”och ibland
dessa finnes i synnerhet en, som jag tycker mig känna
igen; jag skulle dock vilja se harts drag, gestalten är
hans, men han sitter med ryggen vänd häråt och kappkragen
uppdragen nästan ända till ögonen.
”Således en betydande person ?” var majorens halfva
fråga. Billow svarade icke.
Nära en halftimme förflöt under ömsesidig tystnad
men slutligen utbrast generalmajoren i det han nedsteg:
”Deras rådslag tyckes vara slutadt, vi skola nu se
hvad som tilldrager sig.”
Med dessa ord gingo de några alnar från inuren
och ämnade dölja sig bakom ett väldigt stenblock, då
ett skarpt ”wer da” skallade genom den nattliga tystnaden.
Ater hördes denna barska uppmaning, och deref-
ter dånade ett skott, som med mångdubbladt echo upprepades
i klostersalarne. I samma ögonblick förnum-
mos snabba hofslag tätt bakom de båda spejarne, Billow
sprang skyndsamt åt sidan, men Liljenberg, som
var ovigare, hann icke undan. I den vildaste carrière
framsprängde en ryttare, och innan majoren hann tänka
på försvar, låg han på marken i nästan medvetslöst
tillstånd. Just då frambröt mårteu mellan de skingrade
molnen och göt sitt klara sken öfver alla föremål. Den
okände ryttaren vände sig mot Billow, drog kappan
från ansigtet och ropade med ett hånfullt leende:
”Tack för sist vid Donajek, herr generalmajor!”
”Anfäkta och regera,” brummade Billow och sökte
ifrigt efter sina pistoler, men under tiden försvann ryttaren
som en vålnad.
Liljenbergs dåning var endast af kort varaktighet;
vid den okändes anrop vaknade han, reste sig och sade
fill Billow: ”Den der gynnaren tyckes känna er, och jag vill
påminna mig, att också jag förut hört denna stämma.”

22
”Tyst,” hviskade Billow och såg sig omkring åt
alla sidor, ”ingen får veta, att vi haft ett föga vänligt,
möte med Göran Czarnecki.”
I detsamma framträdde en korporal och anmälde,
att sex polacker blifvit tagna.
”För dem i säkerhet,” befalde Liljenberg, ”i morgon
skall jag förhöra dem.” III.
Afventyret.
I sakta skridt närmade sig Vilhelm floden; han
ville följa stranden och trodde sig derigenom kunna
undgå alla faror. Mörkret, som förut varit nästan
ogenomträngligt, aftog med hvarje minut, och strax
före midnattens inbrott uppgick månen på den fullkomligt
klarnade himmelen. Det blef nu så ljust, att Vilhelm
kunde urskilja äfven de föremål, som voro på
ganska betydligt afstånd. Men detta medförde äfven
den olägenheten, att det vore lättare för en lurande
fiende att upptäcka honom.
Men i detta högtidliga ögonblick tänkte Vilhelm
allra minst på list och förså t; han hade bättre ämnen att
egna sina tankar åt. Han tänkte på Eleonora och de
ljufva stunder, som försvunnit; han tänkte på den ovissa
framtiden, hvilka taflor den skulle upprulla för hans
blickar, och han kunde icke frigöra sig från en viss
beklämning, som påkom honom, när han tänkte på fursten
och hans förhållande till Eleonora.
Men hoppet, denne tröstare, när bekymren nedtrycka
oss, lifvade också Vilhelm och stärkte hans mod.
Han tyckte sig ega krafter att brottas med ödet, äfven
om det vore honom aldrig så fientligt.
Plötsligt tvärstannade hästen, och hade Vilhelm
icke varit så skicklig ryttare, skulle han ofelbart slun-

gats ur sadeln. Under sina djupa tankar hade han icke
märkt, att han styrt hästen rakt mot floden, hvars vågor
plaskade endast ett par alnar framför honom. Han
lyssnade en stund och spratt derefter häftigt till, då
hans fina öra tydligt uppfångade ljudet af hästfötter.
Med en snabb rörelse förde han det ädla djuret ända
ned till vattenbrynet, i afsigt att simmande öfvergå
Wisloka, som här var ganska smal, men ändrade hastigt
sin plan och styrde hästen till ett närbeläget snår.
Förföljarne kommo allt närmare; de talade högt
och inblandade ofta Czarnys namn i den ordvexling,
som, att döma efter den häftighet, hvarmed de uttryckte
sig, hade uppstått.
”Aha” mumlade Vilhelm, som hörde allt som talades,
”det är den skurken Czarny jag har att tacka
för detta äfventyr, men det skall han nog få umgälla.”
Derefter måste han vara betänkt på att utvälja sig
ett passande gömställe, men upptäckte till sitt bekymmer,
att han för sin egen räddnings skull måste lemna
hästen åt sitt öde. Utan att länge betänka sig, stod
han på marken, blottade värjan och kröp in i snåret,
ehuru det hvassa tornet sönderslet hans kläder och
gjorde svåra rispor i ansigtet och på händerna. Då
hästen kände sig fri, reste han sig på bakbenen, gnäg-
gade vildt och störtade mot floden. Men hastigt vände
han tillbaka, spetsade öronen och försvann i skogen.
Inom några minuter ankommo förföljarne till snåret,
och Vilhelm hörde tydligt, att en af dem sade:
”Han har undgått oss; floden är icke bred, och
han har summit öfver.”
”Nej”, inföll en annan, ”han måste finnas här”.
En rysning öfverföll Vilhelm, och han beredde sig
till det yttersta försvar, i fall hans gömställe skulle
blifva upptäckt. Han grep fastare om värjfästet och
lade handen på karbinen, färdig att genast spänna den.
En af polackerna yttrade vidare:
”Jag är öfvertygad om, att han summit öfver; dessa
fördömda svenskar simma som tiskar. Men om han
gömt sig i närheten, skola vi lätt få tag i honom. En

24
man stannar qvar, vi andra skola undersöka stranden,
ty han får icke undkomma oss.”
Med dessa ord aflägsnade de sig. Den fjerde blef
qvar oeh tog plats så nära Vilhelm, att denne utan svårighet
kunde nå sin fiende med blotta handen.
Efter en stunds orolig väntan, som för Vilhelm
tycktes vara en evighet, stälde polacken geväret ifrån
sig, lutade hufvudet mot stammen af ett träd, oeh efter
ytterligare några minuters förlopp tillkännagaf den
allt mera hopsjunkna kroppen, att sömnen tog ut sin rätt.
Detta var Vilhelms räddning. Knappt tjugo steg
ifrån honom sorlade bäckens vågor, och till venster
var stranden fri, så långt man kunde se. Men icke
ett enda ögonblick var att förspilla, så framt räddningen
skulle lyckas. Med en orms smidighet och med
blicken oafvändt fäst på sin fiende, kröp Vilhelm fram
ur snåret och bemäktigade sig polackens vapen. I
samma ställning närmade han sig floden, men studsade
tillbaka, när han på vattenytan upptäckte en mörk
punkt, som i oregelbundna kretsar rörde sig fram och
tillbaka. Han såg genast, att det var en båt, men ännu
kunde han icke upptäcka, om den tillhörde vän eller
fiende. Vilhelm bade knappast, försvunnit ur sitt gömställe,
då polacken upplyfte hufvudet, såg sig omkring med
en ingalunda sömnig uppsyn och mumlade:
”Svenskarne äro försigtiga i högsta grad, men vi
äro listiga som ormar. Den stackarn har nu sjelf lu-
pit i fällan.” Med dessa ord skyndade han med snabba
steg åt det håll, der hans kamrater försvunnit. Båten
hade undgått, hans uppmärksamhet!
Vilhelms blickar fasthängde vid båten, och hans
hjerta klappade hörbart. Det obetydligaste prassel, ja
till och med det svaga ljud, som uppkom, då en qvist
lossnade från sitt fäste och föll, uppfylde hans hjerta
med bäfvan. Framför honom låg vattenytan, bakom
honom den djupa skogen, hvart han än vände sig, kunde
han möta fiender. ”Det må aflöpa huru som helst",
mumlade han, ”jag står icke längre ut med att pinas

25
af denna oro, jag måste på närmare håll undersöka,
om jag har någon räddning att hoppas eller icke. Undkommer
jag icke, innan dagen inbryter, är det för sent.”
Med dessa ord reste han sig från den liggande ställning
han intagit och ämnade begifva sig ned till stranden,
då det blixtrade till bakom honom, ett väldigt dån
rullade genom skogen, och en kula hven så nära hans
hufvud, att han trodde sig vara sårad. Til! hälften
döfvad genom det oberedda öfverfallet, tumlade han
omkull, men väcktes ögonblickligen till besinning, då
fienderna med ett rop af glädje störtade fram ur skogen.
Allt hängde på ett hår. Båten närmade sig med
snabba årtag utan att upptäckas, och just då polackerna
voro nära att bemäktiga sig Vilhelm, srnälde tvenne
skott, och lika många fiender rullade i sitt blod.
Med ett hopp var ynglingen på benen, affyrade sin
karbin mot en af de flyende polaekarne och träffade
honom, så att han neddignade i skogsranden. Den fjerde,
som var ingen annan än Vilhelms forne vaktare, bad
om pardon, och det beviljades honom med det förbehåll,
att han utan motstånd skulle gifva sig tillfånga.
Derefter gick Vilhelm med snabba steg till båten, der
han möttes af denna fråga:
”Är det löjtnant Stjernfeldt?”
”Ja,” svarade Vilhelm, ”hvem för befälet här?”
”Sergeant Lundberg,” svarade en röst, som Vilhelm
igenkände tillhöra sergeanten.
Fången hade redan öfverlemnats åt soldaternas
vård, och löjtnanten skulle just stiga ombord, då sergeanten
sade:
”Löjtnanten har ju ridit, men hvar är hästen!”
”Hästen,” upprepade Vilhelm, mera för sig sjelf,
ja”, tilläde han högt, ”det trogna djuret skall ieke falla
1 polackarnes händer, tag några man med er och följ
®ig, sergeant, vi vilja hem t a tillbaka min häst. Och
(hi,” fortfor han och vände sig till fången, som på en
vink af honom blifvit lössläppt, du skall visa oss vägen
och vid minsta tecken till förräderi har du bajonetten
i dig, nu framåt!”

Fången svarade icke, men af de sammanbitna tänderna
och de hatfulla blickar, han slungade på soldaterna,
kunde man tydligt märka, att raseriet glödde
inom honom.
Snart framkommo de till den plats, der hästarne
voro bundna. Vilhelm igenkände genast sin och svingade
sig lätt i sadeln. Soldaterna togo hvar sin, så
långt de räckte, och sedan fången tvungits att taga
plats i sadeln bredvid en soldat, kommanderade Vilhelm
ett sakta ”framåt”.
Ett doft anskri afbröt i detsamma tystnaden, en af
soldaterna famlade några ögonblick i luften med de utsträckta
armarne och föll derefter till marken: en bred-
bladig dolk satt i hans bröst, men polacken var försvunnen.
Några rosslingar hördes, och soldaten fanns
icke mera bland de lefvandes antal. Detta lönmord uppretade
alla, på samma gång som det nedstämde dem,
och de svuro dyra eder att hämnas kamratens död.
Då höjdes rundt omkring den lilla truppen ett ursinnigt
härskri, och ur hvarje buske glänste hotande pikar.
”Vi äro förrådda”, ropade Vilhelm och drog värjan,”
”må vi också försvara oss som tappra män!” Soldaterna,
som voro ovana ryttare, nedstego från hästarne,
slöto sig tillsammans och afbidade anfallet.
Det lät heller icke länge vänta på sig, men sven-
skarne mottoge angriparne med sitt vanliga eftertryck.
Det visade sig också, att polackernas antal icke var
så stort, som inan hade förmodat. Det gälde hvem
som först kunde uppnå båten, ty fiendernas afsigt var
tydligt att genskjuta svenskarne. Men denna afsigt
upptäcktes i tid. Fiendernas kulor hveno kring sven-
skarnes öron, sleto barken från träden oeh slungade åt
alla sidor trädgrenar, men utan en enda mans förlust
kommo svenskarne ur skogen.
Men nu blef frågan den: huru skulle hästen föras
öfver? Lång betänketid gafs ieke, ty polackernas styrka,
som allljemt förökades, trängde pä. Hästen måste uppoffras,
det såg hvar och en, och Vilhelm sjelf var af
samma mening. Sedan han några sekunder vänligt

27
smekt det ädla djuret, gaf han det ett lätt slag på landen.
Hästen gnäggade till, klippte med öronen och
störtade i fyrsprång bort på vägen, som utmed flodstranden
ledde till Mielec.
Utan att vidare oroas annat än genom enstaka skott
anlände svenskarne till båten. Utan dröjsmål stötte de
från land och hamnade snart välbehållna i Mielec.
Den förste Vilhelm mötte var major Berdan. Af
honom erhöll han underrättelse så väl om öfverstens
ströftåg som att en fånge blifvit tagen vid Mikolaiov.
”För mig till fången!” bad Vilhelm. ”Jag förstår
polska språket temligen väl och skall göra allt för att
leta sanningen ur honom.”
Dertill var majoren villig, och efter några minuters
vandring stannade de utanför det hus, der fången
förvarades. Sedan de båda officerarna vexlat handslag,
öppnade Vilhelm den låga dörren och trädde in.
IV.
På Mikolaiov. Två besök,
Då ljudet af Vilhelms bortilande häst icke längre
nådde Eleonoras öron, återvände hon med långsamma
steg till salen. Gamla grefviunan var ännu qvar der
och mottog Eleonora med dessa sarkastiska ord:
”Hvilket ynnestbevis af Polens dotter, storkansle-
ren Josef Lubomirskis syster, att gå så långt i deltagande
för en simpel svensk officer, att hon vid afskedet
ledsagar honom ut!”
Några ögonblick betraktade Eleonora gamla gref-
vinnan med förvånade blickar, derefter frågade hon:
”Är detta ert allvar, eller gycklar ni?”
”Det är mitt fullkomliga allvar,” svarade fru Katarina
med tonvigt på hvarje ord. ”Betänk Eleonora,”

fortfor hon med blidare röst, ”tänk på att grefve Stjern-
feldt är vår fiende, och att han måste anses om sådan,
fastän . .
”Nej,” utbrast Eleonora, ”han är ieke vår fiende?”
”Ar han icke. vår fiende?” upprepade gamla gref-
vinnan. ”Det är visst sant, att han nu i all vänskaplighet
besökt oss, men låt bara kriget draga sig åt
dessa nejder, så kan du vara säker på, att han ieke
är bättre än alla andra. Jag har icke stort förtroende
till dessa svenskar, — fortfor hon med stigande hetta,
”oeh deras kättarkonung är en af de mest ohyfsade
monarker, som innehaft en thron.”
”Jag har alltid hört motsatsen,” svarade Eleonora,
”alla berömma hans älskvärdhet, oeh jag är just nyfiken
att få veta, af hvem ni hört de ord, ni yttrade.”
Fru Katarina teg några minuter; hon kunde icke
uthärda den forskande blick, som Eleonora fäste på
henne. När denna för andra gången upprepade sin
fråga, svarade eukegrefvinnan sakta: Göran Czarnecki.”
”Hvad han säger bryr jag mig alls icke om,” inföll
Eleonora med afmätt ton, ”allt hvad han säger är
idel pladder”. ”Eleonora!” utropade den gamla damen och fixerade
skarpt den djerfva flickan, ”med livad rättighet
vågar du fälla ett sådant omdöme om den, som Gud,
fosterlandet och dina föräldrar utkorat till din make?
Det är din lycka, att fursten icke är närvarande.”
”Jag är icke rädd för att säga detta en gång till
i furstens närvaro,” svarade Eleonora med fast stämma;
”jag har ingenting af honom att frukta, ty furst Göran
Czarnecki är ... . feg.”
”Furst Göran feg!” utbrast den gamla damen med
lågande kinder. ”Furst Göran feg!” upprepade hon
ännu en gång med tonvigt på hvarje ord. ”Han, som
vid Donajec nedhögg åtta svenskar, han, som alltid är
den förste i striderna, vill du kalla honom feg?”
”Jag menar icke en sådan feghet,” svarade Eleonora
hastigt. ”Man kan visa feghet på annat sätt. Fursten
törs icke se mig rakt i ögonen, när jag förebrår
