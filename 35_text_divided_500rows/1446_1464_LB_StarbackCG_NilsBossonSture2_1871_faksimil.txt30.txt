
riges rike ginge till grunden i en sådan strid.
Derför kan nu ingenting vidare med visshet af
mig utlofvas, än livad jag sagt och hvarpå jag
vill uttala den lifligaste och dyraste ed. Hafven
I förstått mig?
Bönderne jakade och erkebiskopen tilläde:
— Nå väl, redlige män, dragen då hem till
edra bygder och gören eder redo! I dalkarlar må
vara mig till mötes vid Westerås. Det skall icke
dröja länge, förr än I skolen höra af mig. I, som
byggen och bon här i Upland, skolen ock rusta
eder, jag kan ej nu säga dagen och stunden, men
derom skolen I nog blifva underrättade.
Sedan erkebiskopen ytterligare gjort aftal med
de utsände bönderne om ett och annat, togo desse
afträde och gingo sina färde, och just som de
öfver vindbryggan lemnade Stäkets slott, anlände
dit på en ståtlig häst en ungersven af ett hurtigt
och raskt utseende. Han begärde inträde på slottet
och, sedan detta beviljats, att blifva förd till
erkebiskopen. Det var unge Sten Sture.
Han medförde bud och bref från konung Carl
till erkebiskop Jöns, att denne skulle vara hans
gäst i Stockholm under julen, emedan han då aktade
fira bröllop för en af sina män.
— Herr Ove Lauritsson ? — sporde erkebiskopen.
Sten Sture bejakade frågan, men med ett uttryck,
som tydligt tillkännagaf hans tänkesätt i
detta ärende, och som gaf erkebiskopen anledning
att göra ett nytt spörjsmål.
— Jag menar, I ären icke rustad med bröl-
lopstankar, min vän ... Så mörk en blick höfves
icke en brudsven, som bjuder till sin frändes
bröllop . . .
Ett fint, nästan omärkligt leende krusade härvid
erkebiskopens läpp. Men ungersvennens kind
stod i brand och hans öga blickade så fritt och
varmt upp emot erkebiskopen, i det han svarade:

— Jag ville gifva mitt lif, om aldrig detta
bröllop kommit till stånd!
— Hvad vi icke kunna undvika eller förhindra,
det må vi fördraga — yttrade biskopen kallt,
hvarpå han tilläde — helsa konung Carl, att erke-
biskop Jöns skall infinna sig.
— Man har sagt mig, att de vördige fäderne,
biskoparne af Strengnäs och Westerås befinna sig
hos eder — vidtog Sten utan att yttra sig öfver
erkebiskopens kalla förmaning — viljen I tillåta,
att jag framför konungens bjudning äfven till dem?
Erkebiskopen ringde, och en småsven inträdde,
hvilken han tillsade att föra herr Sten till stora
salen, der herrarne voro församlade. Småsvennen
och Sten aflägsnade sig, och erkebiskopen blef
ensam. Det var en kall dag i slutet af December.
Rimfrosten glänste i solskenet från alla träd och
buskar, och fönsterrutorna i erkebiskopens rum
voro fullritade med alla möjliga slags streck, hvilka
strålade och giindrade emot honom, när han med
händerna på ryggen gick fram emot fönsterväggen.
Från den stora spiseln flammade en väldig brasa.
Han stannade framför ett af fönstren, och
hans blick tycktes icke kunna släppa de föremål,
som der bildat sig af isen. Man kunde ganska
tydligt der se en konungakrona och något pä sidan
om henne en lång staf, som var krökt i den ena
ändan alldeles som en biskopsstaf. Men det stora
tornet kastade en bred skugga just öfver denna
del af det erkebiskopliga huset, och slumpen ville,
att biskopsstafven låg i skuggan, medan konunga-
kronan glittrade liksom öfversållad af diamanter.
Jöns Bengtsson såg och såg på de små kristallerna.
Helt visst var det dock icke det underbara
i dessas bildning, som utgjorde föremålet för
hans betraktelser. Snarare ledde konungakronan
hans tankar på deras flykt inom ett tidsrum, hvil-
ket ännu icke fans. Hans blick liksom göt sig

omkriDg de blixtrande kristallerna och hans öga
tycktes förstoras dervid, medan ett uttryck af frid
och belåtenhet flöt ut öfver de gulbleka dragen.
Han lutade sig ned och andades på bilden af
konungakronan, först helt sagta, sedan häftigare,
och hjelpte äfven tili med högra handens pekfinger,
tills denna bild var alldeles försvunnen.
Och när han sedan såg på den tomma platsen,
der kronan nyss glindrat emot honom, log
han, liksom om han verkligen uti denna enkla
handling funnit ett bevis på sin makt. Att med
fläkten af sin anda komma en konungakrona att
blekna bort, försvinna och förintas, — det må nu
också gälla såsom prof på makt. Men erkebisko-
pen, antingen det nu var en tanklös lek, eller han
verkligen sjelf lade allvar och betydelse deruti,
— nog af, han började med fingret upprita en
krona omkring erkebiskopsstafven, och leendet blef
allt stoltare på hans läpp.
Men den kronan lät ej skapa sig så lätt, som
det gick att utplåna den förra. Han andades på
isen för att göra den mjukare och han ritade på
nytt, andades åter och ritade om igen, men der
blef dock ingen krona af. Det var längre ned på
rutan der isen var tjockare och fastare, och hvad
han än ritade, en krona ville det icke bli.
De mörka ögonbrynen sammandrogos, och en
blick sköt fram under dem, i det han hastigt
vände sig om och aflägsnade sig från fönstret.
— Makt! — utropade han lidelsefullt och
tryckte handen mot sin panna — blott makt, och
det må sedan vara under en konungakrona eller
icke! En hand tog i dörrlåset, och han blef ögonblickligen
densamme, lugne, kalle, oåtkomlige mannen,
som han alltid var.
Dörren öppnades, och kaniken Helmich inträdde.
Hans besök tycktes af erkebiskopen vara
med otålighet väntadt och gjorde på honom ett

ytterst angenämt intryck. Man såg ock på liflig-
heten i hans anletsdrag, att kaniken var en förtrogen,
inför hvilken han icke ansåg sig behöfva
pålägga sig helt och hållet det band, som han i
öfrigt alltid gjorde.
— Konungen? — var erkebiskopens första
fråga. — Blind som alltid! — svarade kaniken med
ett ledt leende. — Han går med säkra steg sin
undergång till mötes och vet af intet, helst han
nu fått de bästa underrättelser söderifrån.
— Och bröllopet? — sporde åter erkebisko-
pen, utan att för ögonblicket fästa sig vid den
senare delen af kanikens yttrande.
— Det tillrustas! — blef dennes svar.
— Och brudgummen?
— Det blir herr Ove Lauritsson!
— Dock sitter han ännu i fängelse? — anmärkte
erkebiskopen frågande.
— Ja väl, men han skall derifrån föras till
brudpallen . . . Han är vår och blir det ännu mera
genom den makt, som I, vördige fader, i detta
ärende utvecklat till förmon för honom. Från
brudpallen kunnen I skicka honom hvart I viljen,
han skall gå i döden för eder!
Erkebiskopen åhörde allt detta utan att hans
anlete tillkännagaf någon synnerlig tillfredsställelse.
Och kaniken, som fullkomligt förstod honom, till-
lade: — Herr Nils är det icke, men en tapper arm
och ett oförskräckt sinne är alltid något värdt,
helst när de komma från fiendens egen härd . . .
Herr Nils låter icke tala vid sig.
— I hafven icke gifvit mig att veta, Helmich,
huru eder fullmäktigs underhandling aflupit. Det
gälde, menar jag, att fresta honom med sjelfva
konungakronan ?
— Huru dermed vill gå, kan jag icke säga
eder . . . Gråbrodern är en man, hvars like i slika

ärenden är svår att uppleta. Låt bröllopskloc-
korna börja ringa, sade han till mig, det är en
musik, som skall gripa ungersvennens sinne, och
då är stunden inne att sätta honom på det farliga
profvet...
Erkebiskopen nickade bifallande.
— Han befinner sig i Stockholm — fortsatte
Helmich — allt är der i ordning och skall, så
hoppas jag, gå efter uträkning, ... så mycket är
visst, att i bättre händer kunde icke denna sak
öfverlemnas. Erkebiskopen drog sin stol fram emot spiseln
och satte sig der. Kaniken blef stående, men ingendera
sade något på en god stund. Slutligen
yttrade den förre, utan att lyfta sina ögon från
eldstaden: — Hvilka nyheter har konungen fått söderifrån
?
— De hafva kommit från Kalmar från herr
Gustaf Carlsson!
— Goda . . .?
— Ja, han har anfallit konung Kristians skepp,
som lågo framför slottet, och så när hade han
skjutit dem i sank, om icke lyckan och vinden
gynnat konungen.
— Men Borgholm och Öland hafva lika fullt
gått konung Carl ur händerna!
— Och herr Eriks skatter hafva gått med
den danska flottan till Danmark — tilläde Helmich.
— Herr Erik Eriksson, konungens måg? —
sporde erkebiskopen.
— Ja — upplyste kaniken — när herr Eriks
saker fördes ut från Borgholms slott, brast bandet
på en af tunnorna, och hon var fyld med purt
silfver och guld, som rann omkring på marken.
Konungen förklarade genast tunnan med hela hennes
dyrbara innehåll för sin egendom: allt hvad
lyckan kastar på min strand, sade han, är efter

strandningsrätten min egendom. Herr Erik sitter
fången i Danmark, men hans guld och silfver det
fick friheten i konungens hand . ..
Händelsen på Borgholm och konungens sätt
att begagna sig af lagen: „was meinen Grund
beröhret, mir gehöret“, — väckte på sin tid mycket
uppseende och omtalades bland folket samt
upptecknades af den rimmande krönikeskrifvaren.
Han gör med afseende derpå följande anmärkning:
Förty det är nu så plägseden,
ho som stöter å herraland,
honom går ej dess bättre i hand.
Men erkebiskopen tycktes icke synnerligen
fästa sig vid denna sak. Han satt med det stela
ansigtet och de mörka ögonen stirrande in i elden,
och när han så hade setat en stund, fattade han
hårdt med tummen och yttersta ändan af pekfingret
det zobelbrämade rockskörtet, kastade det
åt sidan, och sträckte med detsamma ut benen
i hela deras längd. Det var dock icke en
rörelse af beqvämlighetsbegär, utan spänstig, af-
mätt, hvarenda muskel gjorde dervid tjenst.
— Gustaf Carlsson! — yttrade han helt långsamt,
och så tilläde han — den tappre Gustaf
Carlsson! — Tappre män finnas flere än han i Sveriges
rike — tilläde kaniken, som om han gissat erke-
biskopens tankegång — och räknen I rätt efter,
så torde de ypperste stå på eder, men icke på
konungens sida. De herrar, som nu finnas i Danmark
hos konung Kristian, lära väl ock väga något,
när de nu på eder skrifvelse komma hem till
riket igen. Herr Magnus Gren, herr Thure Thu-
resson och herr Gustaf Olofsson, så ock den vör-
dige herren, biskop Bengt, som för konung Carl
nödgats lemna sin biskopsstol i Skara, — de lära
icke lägga fingrarne emellan, då det gäller . . .
Jag helsar eder hell och säll, erkebiskop Jöns!
II 26

Det nya året skall ej hinna blifva gammalt förr
än I riden in på Stockholms slott, som herre i
Sveriges rike.
Erkebiskopen såg på kaniken med en föraktlig
blick. — Du talar som ett barn, Helmich! — sade
han, och kastade rockskörtet åter öfver de utsträckta
benen.
Kaniken såg förvånad på sin mästare, som
tilläde: — Hvad som till det första kommer att ske,
det är att betrakta som en begynnelse blott, och
ännu finnes mången herreman i Sverige, som anser
sig kunna sätta sin fot lika långt fram som
erkebiskop Jöns ... Se på denne Erik Axelsson
på Nyköpings slott! Huru yfves han icke, och
huru högt, menar du, att ej han har satt sitt
mål . ..? Det är en begynnelse blott till något,
hvars slut först långsamt skall utveckla sig. När
det skett, då må du komma till mig och kalla
mig hel! och säll, och jag skall nog veta att belöna
all din trohet och alla dina tjenster, men
prisa ej den is, hvarpå du blott tagit de första
stegen! Kaniken såg med en hälft drömmande blick
på sin höge förman, hvars djup i anläggandet af
sina planer icke ens han, som kände honom så
nära, förmådde pejla.
Erkebiskop Jöns Bengtsson Oxenstjerna, sådan
han möter oss i historien, är en öfverlägsen
ande af den ovanligaste art. Hans hållning, hela
hans väsende antyder detta. Striden mellan hans
morfader, herr Krister Nilsson, och Carl Knutsson,
dennes seger då och ännu mera efter konung
Kristofers död, då erkebiskopens egen fader och
farbroder måste träda tillbaka för den lysande
af lyckan så förunderligt gynnade marsken, detta
grundläde tidigt hos Jöns Bengtsson ett hat mot
Carl, som aldrig slocknade. Men det var icke hat

och hämnd ensamt, det var icke en gäckad ärelystnad
blott, som ledde hans steg. Tillfredsställandet
af dessa begär hade kunnat vinnas med
mindre möda, hämnden hade lätt nog kunnat släcka
sin törst, då det gälde en sådan fiende som konung
Carl. Nej, Jöns Bengtsson ville något mera,
hans mål stod högre, och medlen att vinna det
mognade långsamt samt framflyttades från tid till
tid och höjde måhända i samma mon det förra.
Konung Carls afsättning var, som han sade, blott
begynnelsen, och deruti låg väl inblandadt hämnden
för slägtens motgångar i striden mot honom.
Men efter detta första steg voro flere andra att
taga. Och de togos, men lika lungt, lika betänksamt
och kallblodigt, som det första. Han skred
framåt, men så, att han aldrig, för så vidt som
han kunde beräkna allt, behöfde göra om hvad
som var gjordt. Han förhastade sig icke, och, när
stunden var inne, slog han till med kraft. Fast
och orubbligt höll han sitt mål i sigte, och var
stark måhända mest derigenom, att han föga gjorde
sig samvete af de medel han använde, blott de
ledde till målet.
Hvad ville han då, denne djerfve, okuflige
ande, hvars själ aldrig tröttnade, hvars vilja aldrig
slappades, som ohejdbar gick sin stråt och drog
vinning af sjelfva motgången, — hvad ville han?
Svaret, sådant det ligger uttaladt i hans handlingar
och hans historia, blef måhända icke alldeles
sådant, som han velat. Detta åter kunna vi endast
gissningsvis närma oss, ledda dels af historiens
ojäfvade intyg, dels af de dunkla antydningar,
som man eger från hans egen samtid. Sverige
styrdt utan konung, — se der hvad som synes
genomskimra den mörka väf, som erkebiskop
Jöns höll i sin hand, oafgjordt om denna styrelse
skulle föras af en eller af flere. Utom denna gräns
få vi dock icke antaga, att hans tankar gingo.

Ty han var sjelf till själ och hjerta herreman,
ehuru han stod vida framför sina likar derutinnan,
att han tog upp mången lärdom, som de öfrige
läto falla. Vi få icke gå händelserna i förväg,
men visst är, att den styrelseform, som efter honom
blef regel i Sveriges rike, blef det först efter
honom. Vi syfta här på riksföreståndarne, hvilka
så godt som uteslutande regerade Sverige nästan
under ett halft århundrade, då desse styresmän
före hans tid endast voro tillfällige, tillkomne för
ett visst undantagsfall, och trädde tillbaka med
detta. Helmich var vid erkebiskopens sida en sammankrympande
litenhet. Han var förslagen, listig,
och förstod att begagna sig af medel, der andra
icke sågo, att sådana funnos, men han var grym
och hjertlös såsom sjelfviskheten blir. Han hade
icke ett högre mål än sig sjelf. Han var ärelysten,
liksom Jöns Bengtsson, men inom en vida
trängre krets. Han hade gula klor liksom örnen,
men mot solen styrde han aldrig sin flykt. Men
för erkebiskop Jöns var han ett förträffligt verktyg,
och denne hade honom också helt och hållet
i sin hand.
Knappast förstod Helmich hvad erkebiskopen
egentligen menade med sitt sista dunkla yttrande,
och erkebiskopen fann icke skäl att lemna honom
närmare besked. Så försjönk hvar och en af dem
i sina egna tankar.
Då öppnades plötsligt dörren, och erkebiskopens
båda bröder inträdde.
— Hvad sägen I, broder — utropade herr
Krister med blossande ansigte och talför tunga —
hvad sägen I dertill, vi hafva sagt ett ord, min
broder David och jag, och båda två äro vi män
att utföra det.
— Jag svär det vid vår Herres bittra pina
och död — tilläde herr David — mitt svärd skall

icke sofva i skidan, så sant jag bär min faders
sköldemärke med äran!
Båda herrarne voro hetlefrade af naturen och
hade blifvit ännu mera upphetsade af det myckna
förtärda ölet och vinet, som till öfverflöd kreden-
sats i erkebiskopens riddarsal.
Erkebiskopen satt tyst och såg forskande från
den ene till den andre. Det syntes tydligt, att
han ansåg det föga mödan värdt att lyssna till
deras tal, ehuru han kände dem för väl, för att
på något sätt genom bristande uppmärksamhet å
sin sida vilja gifva dem anledning till missnöje.
— Vi vilja våga något för Sveriges rike! —
tilläde David och gick fram inför sin broder, så
att hela hans väldiga gestalt belystes af det fladdrande
eldskenet, hvilket återstrålade från hans
glänsande anlete.
— Det hafva vi sagt — återtog herr Krister
— att konung Carl skall dricka sin jul i sitt eget
blod! Både erkebiskopen och Helmich ryckte till
vid dessa ord. Den senare såg bestört på den upphetsade
riddaren, den förre riktade på honom
en lång, spörjande blick, som kunnat isa blodet i
riddarens hjerta, om han i detta ögonblick varit mottaglig
för något sådant som blott och bart en blick.
— Herrligt julöl skall det blifva! — vidtog
David och slog med flata handen på sin klinga
— jag skall låta den mäktige herren få ett famntag,
som han sedan aldrig mer lärer längta efter . . .
— Det gäller alltså ett konungamord, det ord,
som I hafven uttalat vid bägarklangen i min sal?
— sporde erkebiskopen.
— Mord! — utropade herrarne med en mun.
— Ja, jag nämner det så! — yttrade erkebiskopen
helt lugn.
Bröderne stodo och stirrade på honom,
som om de ej rätt förstått hans ord. De hade
tydligen kommit i akt och mening att låta honom

höra något rätt angenämt, men funno sig deruti
fullkomligt bedragne.
— Så månden I gifva gerningen hvilket namn
som eder lyster — sade slutligen Krister — jag
vill stå fast vid hvad jag sagt, och jag vill se den,
som kan rädda konung Carl undan mitt hämnande
svärd! Dermed gick den förgrymmade riddaren. Herr
David dröjde något längre och sökte med blicken
broderns, liksom ville han på denna väg vinna en
upplysning, som aldrig hans öra skulle förnimma.
Men der satt den mörke brodern och svepte sin
zobelbrämade rock omkring sig, i alla afseenden
en gåta. Och så afiägsnade sig äfven herr David. Ka-
niken blef ensam qvar hos prelaten, hvilken för
en lång stund satt fördjupad inom sig sjelf och
icke tycktes häfva öga eller öra för någonting i
den yttre verlden.
Plötsligt reste han sig med en kraft och en
raskhet, som väckte sjelfve Heimichs förundran,
vinkade åt honom att följa sig och gick ut ur
rummet. Erkebiskopen ilade uppför en mörk trappa
och stannade framför en jernbesiagen dörr, hvilken
han öppnade.
De inträdde i ett helt litet rum, hvars väggar
voro fullhängda med harnesk, hjelmar, sadeltyg,
betsel, med få ord allt, som tillhörde en rustkam-
mare. Dock var allt här af det utmärktaste arbete
och tycktes vara ämnadt for erkebiskopens
yppersta hofsvenner. På golfvet stod en stor kista
af ek, hvars lock var uppslaget.
Erkebiskopen gick fram till en rustning, hvilken
var uppsatt på en ställning för sig, skild från
de andra. Det var ock ett arbete, alldeles utsökt
i sitt slag, det som här mötte kanikens öga. Hjelm
och harnesk voro inlagda med guld och silfver i
de mångfaldigaste former. Fjäderbusken i hjelmen
bestod af olika fjädrar, men i de oxenstjernska

j färgerna, och tvärt öfver harnesket hängde en lika
dyrbar fältbindel, medan på den stora skölden,
som stod på golfvet, lutad mot en af benskenorna,
glänste Oxenstjerneättens sköldemärke.
Varsamt lyftade erkebiskopen hjelmen af ställningen
och nedlade den i kistan. Derefter lyftade
han fältbindeln af harnesket och nedlade äfven
den, och så de öfriga delarne af rustningen, den
ena efter den andra, hvarpå han nedfälde locket
och tillåste det med tvenne tunga hänglås af jern.
När detta var gjordt, vände han sig till Helmich
och såg på honom länge, hvarpå han sade:
— Denna kista skolen I föra till Upsala,
Helmich, och ställa henne i min domkyrkas sakristia,
tills jag framdeles kan behöfva henne! Be-
höfver jag eder i Stockholm, dit jag nu begifvcr
mig att dricka julen hos konung Carl, så skolen
I få mitt bud; hvarom icke, så dröjen I qvar i
Upsala, tills jag kommer!

6 .
Konungens dolk.
Fot för fot red en ensam riddare in genom
Söderport i Stockholm en af dagarne straxt före
jul. Det hade snögloppat hela dagen, och frampå
eftermiddagen vände sig vinden nordligt med stark
köld, så att hvarje liten snöblandad vattendroppe
förvandlades till en fin nål af is. Och i tusendetal
slogo de riddaren i ansigtet. Han måste stundom
föra handen för ögonen för att vinna ett ögonblicks
lisa. Eljest tycktes han vara känslolös för
det hårda vädret, antingen han nu till sin yttre
menniska icke aktade något derom, eller han var
så upptagen af ämnen, som fylde hans själ, att
han derför icke hade känsla för sådana saker, som
väder och vind.
Det var Nils Sture. Han hade ifrån Wad-
stena begifvit sig nedåt Småland till Ekesjö, der
han en tid vistats hos sin broder Svante. Men
ju mer det led mot den tiden, då konungen skulle
gifva sin fränka åt herr Ove Lauritsson, desto oroligare
blef han i sitt sinne och desto olidligare
blef honom friden och lugnet i hans gamla fädernehem.
Han måste ut derifrån, långt bort. Han
ville glömma, han ville rida undan sin hjertesorg.
Men sorgen satt bakom honom på hästryggen^

Hvart han kom, i skogen eller på heden, så såg
han den tårögda bilden af sin ljuslockiga mö, hvil-
ken räckte armarna emot honom, anropande honom
om skydd och hjelp.
Och så red han allt längre bort från hemmet.
Han visste knappt sjelf, hvart han styrde hän.
Han öfverlät i ordets egentliga mening åt sin häst
att draga omsorg om vägen, och han blef nästan
öfverraskad, när han märkte, att djuret ilade norrut,
Sjelf var han med sina tankar hos konungen, hos
Ove Lauritsson och hos Herman Berman. Den
sistnämnde hade fört bort Ove såsom konungens
fånge, men han hade sedan upplyst Nils om, att
det ingalunda var konungens mening att på annat
sätt straffa den vilde ungersvennen eller att be-
röfva honom den brud, som både han och hans
tarbroder lofvat honom. Detta var alldeles icke
något oväntadt eller otroligt med afseende på konungen,
så vankelmodig som han blifvit och så
rädd som han var att stöta sig med de mäktige
herrarne, hvilka väl icke alldeles erkände Ove
Lauritsson som sin like, men likväl skulle begagna
sig af hans ofärd för att få en giltig anledning att uppträda
mot konungen. Den ädle Herman Berman
hade framstält saken för Nils med sorgsen hug.
Det hördes på honom, att han ogillade konungens
åtgärd och planer i detta ärende. Och vid julen
skulle bröllopet stå, och nu var julen inne. Konungen
kunde dessutom ej rygga sitt löfte, gifvet
i närvaro af flere bland rikets yppersta män.
