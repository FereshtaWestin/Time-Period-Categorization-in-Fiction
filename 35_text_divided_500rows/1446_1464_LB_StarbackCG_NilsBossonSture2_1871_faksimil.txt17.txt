svarade? — Han svarade väl för sig ... Nöden har
ingen lag, sen I, och det förstod riddaren att
hålla så fram för konungen, att han vann mera
än förlorade på sitt möte med honom. Herr Thure
eger nu konungens hela förtroende, och hans marsk
har fått befallning, att icke företaga något af vigt
utan att rådföra sig med herr Thure.
— Slikt kunde jag tro . . . Konung Carl är
fortfarande blind.
— Blind! ... I sägen det, fru Brita, han är
blind, och när han får sin syn igen, så skall han
se sin krona lysa på konung Kristians hufvud, I
kunnen så se, att de tidender jag medför kunde
vara vida sämre än de äro, med afseende derpå,
att för ögonblicket konung Kristian måste se sina
förhoppningar utsatta till längre fram.
— Men den unge marsken kan i sin dumdristighet
och oförvägenhet begå streck, som öfver-
korsa ett och annat i våra planer — yttrade fru
Brita utan att gifva akt på svennens sista ord —
det hade varit god t, om riddar Jost stält så till,
att han fått rida vid hans sida som rådgifvare,
eftersom icke konungen föll med sitt val på honom.
— Han ville väl — berättade svennen —
och äfven konungen ville, men . . .
— Men? — sporde fru Brita häftigt. — Men
. . . sägen I? .. . Hvad så?
— Herr Thord sade nej!

— Du gör mig stum af undran, Gumme —
utropade fru Brita — sade herr Thord nej?
— Det gjorde han . . . „Ensam och på eget
ansvar vill jag föra marskstafven“, sade han till
konungen, „eller ock vill jag det icke!“
— Och konungen?
— Konungen log och gaf med sig . . . Herr
Thord rider ensam med konungens svenner till
Westergötland. Herr Thure, tänkte väl kung Carl,
skall nog kunna vaka öfver marsken.
— Knappast dock herr Thure ensam — till-
lade fru Brita eftertänksamt — tillsammans med
biskop Bengt i Skara och lagmannen herr Bengt
Gylta . . .
— Biskop Bengt och herr Bengt Gylta hafva
intet mera att säga . . . De hafva flytt ur riket
och följt med konung Kristian till Danmark!
— Mer både mod och klokhet hade jag väntat
mig finna hos de herrarne! — yttrade fru
Brita. — Man bör dock aldrig gå längre ut, än
isen bär, så vida man icke för båt med sig. Dock
tänkte man väl nu litet hvar, att bro skulle byggas
från Danmark till Sverige!
En stunds tystnad inträdde, hvarpå svennen
förmälde, att han nu ämnade draga upp åt Upsala
och Almarstäk och derifrån begifva sig till Wis-
borg, till herr Olof. Och han sporde fru Brita till,
om hon nu hade några bud att sända till någondera
al dessa orter.
Det hade dock icke fru Brita, hvadan hon
återvände till slottet.
Men nu fann herr Erengisle till sin stora förvåning,
att hans kära husfru förlorat modet på
ett betänkligt vis, och den erfarenheten gjorde han
sedan under flere dagar derefter. Dock har allt
sin tid, och äfven fru Brita återvann sedan så
småningom sitt lugn och sitt vanliga sätt att vara
gent emot sin herre och man, så att hon till och
med vågade motsäga honom, då underrättelse in-

lopp, att Thord Carlsson blifvit utnämnd till rik-
sens marsk, och herr Erengisle i följd deraf efter
sin vana slog näfven i bordet och sade:
— Så sant jag lefver, den gången gjorde kung
Carl något, som han icke skall ångra!

13.
Den unge marsken.
Men herr Thoid red genom Nerike och drog
öfver Tiveden in i Westergötland. Han hade en
ringa styrka med sig, men det var utvaldt folk,
och vid hans sida red Nils Sture. Till följd af
sitt ringa antal var det nödvändigt för Thord att
draga fram med skyndsamhet. Han måste slå ned
som blixten. Det öfverensstämde ock med hans
lynne. Han ville först rensa landet från de Danskar,
som ännu dröjde qvar der, och red derför raka
vägen fram emot Lödöse med korta raster, något
som likade svennerne väl, ty de brunno af ifver
att få hugga in på fienden och gifva honom godt
svar på hans tal om den svenska fegheten. Öst-
göta-allmogens seger på Holaveden bidrog ock i
sin mon att egga dem, så att de kände ingen
trötthet, de behöfde ingen hvila, de ville blott
fram, fram. Det var, som om de varit af jern
ända igenom.
Thord och Nils redo främst, och efter dem
kommo svennerne, tre och tre.
Det var en dag i skymningen, som de redo
utför de sista sluttningarne af Tivedens skogsberg.
Den unge marsken och hans vän sutto tyste. De

hade hvar sitt att tänka på, och, fast de väl hade
det närmaste målet skarpt för ögonen, sväfvade
tankarne vida omkring öfver de ängder, som de
genomvandrat i lifvet.
Vägen förde dem snart förbi en liten sjö i
skogen, och som de redo fram der vid stranden,
bröt månen fram emellan ett par moln och hela
trakten fick med ens liksom genom ett trollslag
ett annat utseende. Sjön låg blå och blank som
en stålsköld och månen speglade sitt anlete deri,
så tyst och blyg, som en jungfru, när hjertat först
slår af kärlek.
De båda vännerna stannade ett ögonblick,
hänförde af den förtrollande taflan.
— Vet du hvar min tanke dvaldes, Nils, just
nu? — sporde Thord och lutade sig åt sidan samt
iade sin hand på vännens skuldra, som satt något
längre fram på sidan om honom.
— På besök, menar jag! — genmälte Nils
leende, utan att se upp.
— Rätt gissadt, vän, men hvarest?
— Hade du sport mig: hos hvem, så hade
jag icke haft svårt att säga det, men då du frågar:
hvarest, lärer jag veta lika litet, som du,
Thord! — Spåqvinnan i Reso! — yttrade Thord allvarsamt.
Nils såg frågande på vännen. Väl kunde han
tänka sig, att hans tankar dvaldes hos hans hjer-
tans kär, men att de just skulle uppehålla sig omkring
henne hos den gamla spåqvinnan, det kunde
han minst af allt ana. Han hade sjelf i det närmaste
glömt bort detta mimie, eller åtminstone
icke fästat sig dervid annat än som utgångspunkten
för de tilldragelser, hvilka voro liksom de rosenröda
aftonskyarne till en lång natt. Men helt
annat måste det hafva varit med Thord. Tonen i
hans röst, allvaret i hans öga talade om, att spådomen
fästat sig vida djupare hos honom, huru
II 15

226 NILS BOSSON STUBB.
underligt det än var, då man tog hans kraftfulla,
raska lynne i betraktande.
— Minnes du de två rosorna, och huru ormen
skulle hugga sin tand i björken, när den hvita
rosen lutat sitt hufvud till honom i tro?
— Det minnes jag — svarade Nils — men
hvilken var den hvita rosen och hvilken var den
röda? — När månen blänkte fram här emot mig,
föreföll det mig, som om jag sett Ilianas anlete
blicka emot mig och blekna bort i en hvit ro3 . . .
Se, se, der ligger hon och flyter på vattnet,
en gyckelbild af min lycka. — Han gjorde ett
uppehåll, och blickade derunder nästan vemods-
fullt på spegelbilden i vattnet, hvarpå han tilläde:
— den hvita rosen är min, Nils, du skall se det
. . . hon är min!
— Bort det, Thord . . . hvar får du sådana
tankar ifrån? . . . Skulle någon hafva skäl att
tänka så sorgfullt, så menar jag, att det vore jag
och icke du!
— Nej, nej, Nils . . . din är den röda rosen.
Morgonen bräcker till dag, och din ros bådar dig
en solljus dag. Tro mig, Nils, en gång skall allt
blifva klart och din dag blifva molnfri ... då skall
min vara slutad . . . hon sade det den gamla spå-
qvinnan . . . och mitt minne skall blekna bort liksom
månen, när solen går upp.
Sedan han sagt detta, ryckte han häftigt till,
satte sporrarne i sin häst och flög bort som en
ljungeld. Under hela natten sedan var han dyster och
fåordig. När de rastade på morgonon, och Thord
och Nils sutto bredvid hvarandra på en sten under
ett par väldiga furor, lade den förre handen
på vännens knä och sade:
— Glöm bort, hvad jag sade dig i natt, Nils!
— Bättre vore, om du glömde sjelf. . . slika
tankar passa icke för dig! | I

— Jag vet icke — svarade Thord och skakade
på hufvudet — de hafva nu kommit för mig
så ofta, och jag har så vant mig vid dem, att jag
mot min vilja ständigt ser den hvita rosen för
mig . . . Men jag vill ej tala derom . . . Glöm, Nils,
hör du det, glöm de ord, som jag nu och i natt
talat med dig i detta ärendet!
Medan han ännu talade, kommo tvenne ryttare
fram till dem. De voro Jösse Bosson och Brodde.
— Hvad viljen I? — sporde Thord häftigt.
— Förlåten mig det, herr marsk — svarade
Brodde — jag hade så när i natt begått ett
mord . . .
— Ogjord gerning är väl knappt värd att
ångra, Brodde! — genmälte Thord och såg helt
vänligt på svennen.
— Jag sade det ock, men Jösse Bosson här
är af annan mening, och tack vare hans goda ord,
så blef jag ingen mördare i natt, ehuru Gud skall
veta, att det var ej långt mellan min hand och
svärdet. . . Men emellertid så vill jag säga för
eder, huru allt tillgick. Jag red ett stycke efter
de andre i natt, och då hörde jag hastigt hästhof-
var trampa något inne i skogen på sidan om mig.
Jag stannade, och då stannade också den osynlige
ryttaren. Detta väckte min nyfikenhet, så att
jag hoppade af hästen och gaf mig sagta in mellan
träden, tills jag fick sigte på, hvem ryttaren
var. Mellan trädens grenar föll månljuset ock på
hans anlete, så jag fick honom godt att se. Det
var riddar Jost von Bardenvleth.
— Riddar Jost! — utropade Thord förvånad.
— Han och iDgen annan, herr marsk! —
återtog Brodde — och sinnet rann till på mig och
jag grep med handen efter svärdet. Men riddaren
måtte hafva märkt mig. Jag hörde honom icke
säga mer, än: „Jag rider till Axevalla till herr
Thure!“ och så satte han sporrarne i hästen och
försvann på den mörka skogsstigen. Hvem han

talade till, kunde jag icke se, ty han stod i skuggan
bakom trädet, men jag var ej sen att skynda
till min häst och sätta efter den bleke månskens-
riddaren. Jag var ock snart i sadeln, men då
hörde jag någon komma i sporrsträck efter mig,
och när jag vände mig om, var det Jösse Bosson.
— Hade du ock sett riddaren? — sporde
Tkord och såg på Jösse.
— Ja — svarade denne — det var jag, som
talade vid riddaren.
Nils, på hvilken mannen från hans första uppträdande
i Jönköping gjort ett högst ogynnsamt
intryck, fästade på honom sin lugna genomträngande
blick, och det såg ut, som om Jösse sökte
undvika honom.
— Du! — utropade Thord förvånad — var
det du som samtalade med riddaren?
— Ja! — svarade Jösse obesväradt — det
var jag! Äfven jag hörde hästtrampet på sidan
om oss, der jag red med de eftersta ryttarne, och
jag beslöt att taga reda på, hvem det var, ty jag
trodde, att det var en fiende, men när jag fick se
riddaren, blef jag helt flat. Han sporde mycket
noga efter eder och hvart I ämnaden eder, men
han ville icke rida fram till eder, utan fortsatte
sin väg till Axevalla till herr Thure, till hvilken
han red med befallning från kungen. Hvad min
gamle vän här kan hafva otaldt med riddaren,
det vet jag icke, men jag minnes knappt den dag,
då jag såg honom så vild i hugen, som när jag
träffade honom efter mötet med riddaren. Det
var med knapp nöd jag lyckades stilla hans vrede
och förmå honom följa de öfrige svennerna åt.
Mannens tal var så fritt och kom så fullkomligt
tryggt fram, att Thord icke fästade sig närmare
vid hans möte med riddaren, kunde ej heller,
äfven om han velat det, på något sätt visa
sin ovilja deröfver, så länge riddaren gick och
gälde som konungens förklarade gunstling. Men

Nils hade sina tankar för sig, och han styrktes i
dem, då han såg Broddes blickar, hvilka ingalunda
manade godt för Jösse. Thord hade dock en gång
för alla fattat tycke för den forne fetaliebrodern,
och denne tycktes ock vid alla tillfällen bemöda
sig om att vinna hans välvilja. Raskare, vaksammare
sven kunde knappast finnas, ocb Thord hade
mera än en gång under krigståget i Skåne sett,
med hvilken hurtighet han svängde sitt svärd.
Och detta talade till hans fördel mera än allt annat.
Han fann till och med nu, när han tänkte
rätt öfver det skedda, att Jösse gjort sin sak riktigt
bra, ty hade Brodde fått fullborda sitt uppsåt
och hade riddar Jost fallit, så skulle ovilkorligen
en sådan händelse väckt konung Carls och alla
andras högsta ovilja och kunnat menligt inverka
ej blott på utgången af Thords uppdrag rörande
Westergötland, utan älven på hans eget förhållande
till jungfru Iliana och hennes fader, hvar-
förutan iDgenting upprörde Thord så mycket, som
tanken på ett svekfullt anfall, hvilket möjligen
kunnat sluta med ett lönnmord.
Han förbjöd derför Brodde strängeligen att,
om riddar Jost vidare skulle komma i deras väg,
på något sätt gifva sina känslor mot honom luft,
och så lät han blåsa att sitta upp.
Ridten fortgick utan afbrott, och följande dagen
nalkades man Lödöse.
Lödöse var på denna tid Sveriges enda stad
vid vesterhalvet. Den låg vid Götaelf och var genom
sin handel ganska vigtig, ehuru så väl elfvens
uppgrundning, som den tull, hvilken Norrmännen
togo i Bohus, menligt inverkade på densamma.
Konung Carl var betänkt på att flytta staden närmare
elfvens utlopp, men detta hindrades han af
kriget att utföra. Konung Kristian hade valt Lödöse
till utgångspunkt för sitt infall i Westergötland,
och han hade på det omsorgsfullaste befä-
stat staden med vallar och grafvar, samt likli-

gen försett den med lifsförnödenheter. När han
drog bort från staden, qvarlemnade han der några
riddare med en stark besättning och en del af sitt
kansli. De danske riddarne och svennerne förde här
ett muntert lif, och hvar gång tidender kommo
om konung Kristians framgångar, så anstäldes väldiga
gästabud, der hvarken mjöd eller vin sparades.
Nu hade man väl fått tidender af motsatt
innehåll, men det glada lifvet fortsattes ändå, dels
emedan man var öfvertygad om, att konungen
skulle snart återkomma, dels ock emedan man nu
ansåg sig behöfva söka styrka i bägaren under
af vaktan på en fiende, som de i sjelfva verket
aldrig trodde sig skola få se framför Lödöses vall-
graf. Det var om natten, som Thord nalkades staden
i det förfärligaste väder. Regnet strömmade
ned från himmelen, och stormen tjöt med en styrka,
som om han haft i sinnet att vältra hela Nordsjön
upp öfver Sveriges land. Men fram gick det genom
den mörka natten, fast regnet piskade ryt-
tarne i ögonen och man knappast kunde se eller
höra sin närmaste man.
I dagningen fick man sigte på sjelfva staden.
Ingen syntes till på vallarne. Man tycktes der
inom sofva den tryggaste sömn, som om man lef-
vat i den djupaste fred.
— Fram, kung Carls män! — ropade Thord
och svängde sitt svärd, i det han med lösa tyglar
sträckte af mot staden.
Och svennerne följde.
Vid stadsporten lät Thord sin hornblåsare
gifva tecken, och genast började anfallet. Der och
hvar framtittade en yrvaken Dan3k, men innan
fienden hann tänka på något försvar, hade ett
par af Thords svenner kommit öfver vallen in i
staden och öppnat porten, och den svenske marsken
red in med hela sin skara.

Alla Danskarne blefvo fångne, och ett stort
byte togs, bestående af hästar, bössor, harnesk,
mat och andra varor. Så fort fångarne blifvit
förde i säkert förvar och vakter blifvit utsatte,
företogs delningen af bytet, hvarpå så väl Thord
och Nils som de öfrige fingo tillfredsställa hunger
och törst samt förskaffa sig en välbehöflig hvila.
Marsken sjelf tog jemte Nils Sture in i det
hus, som konungen sjelf bebott, och der funno de
allt i samma skick, som när det lemnades af konungen.
Till och med flere af konungens hofsven-
ner, en kammarmästare och ett par skrifvare voro
der qvar, afbidande konungens återkomst. Såsom
desse icke blifvit tagne med vapen i hand, så
fingo de behålla sin frihet, ehuru de icke fingo
lemna huset. I rummet, der konungen haft sitt
kansli, fingo några af Thords sveuner sin bostad,
och äfven Brodde, som skulle vara i närheten af
sin herre. I detta rum befann sig ett stort ekskåp, som
var tilläst med säkra läs, och svennerne rådgjorde
sins emellan, om det ej kunde innehålla sådana
saker, som voro värde att man för dem sprängde
dörrarne. Dock dog det talet snart bort for annat,
och svennerne lågo inom kort i djup sömn. Då
öppnades sakta dörren, och konung Kristians
kammarmästare stack in bufvudet.
Han såg sig varligt omkring och nalkades
derpå skåpet. Med yttersta varsamhet, och så tyst,
att han icke skulle hafva skrämt en råtta på flykten,
öppnade han skåpsdörrarne, trefvade med handen
derinne på en af de öfversta hyllorna och fick
till slut fram en skinnväska, som han vände på
alla sidor för att se, om han riktigt igenkände
henne, att hon var den rätta. Men en skinnrem,
hvarmed en bundt annat papper var hopbundet,
hade i hastigheten, när väskan upplades i skåpet,
kommit att fastna i en trens på baksidan, något
som kammarmästaren vid sin undersökning icke

lade märke till, och i tillfredsställelsen att hafva
funnit hvad han sökte, ryckte han något för häftigt
till, då han skulle stänga dörren, så att pap-
persbundten höll på att falla i golfvet. Han lyckades
väl fatta tag i denne och sålunda förekomma
ett buller, som ofelbart skulle hafva väckt alla
svennerne, men när han hastigt såg sig omkring,
fann han ett par skarpa ögon fästade på sig.
Han lät sig dock icke bekomma, utan stängde
skåpsdörren och ville aflägsna sig med väskan, då
hufvudet med de skarpa ögonen lyftades och en
röst tillsade honom att stanna.
— Jag skall straxt vara tillbaka — svarade
kammarmästaren med en skygg blick, men med
en mycket förtrolig och inställsam ton. — Jag
har blott hemtat en väska innehållande räkningar
för min nådige herres och konungs kosthåll.
— Bida dock litet! — sade svennen — jag
menar, att intet bör tagas bort här ur huset utan
marskens vetskap . . .
— Nej, nej, visst icke! — försäkrade kammarmästaren
— visst icke, allt står orubbadt i
skåpet, jag skall lemna nyckeln till marsken, så
fort han vaknar, men detta är värdelöst papper.
Svennen sprang upp, under det Dansken talade,
och stälde sig framför dörren, sträckande ut
handen. — Värdelöst eller icke — sade han — så
skolen I nu lemna mig både väska och nyckel!
— Se så, Brodde — hördes nu en sömnig
stämma från andra sidan rummet — låt du Juten
gå, han gör dig intet ondt.
— Du heliga Guds moder! — utropade denne,
tagande nu mera mod till sig, sedan han hörde,
att han kunde räkna på medhåll. — Finnes jag
då icke på gården, äfven om jag lemnar detta rum!
— Jo, jo, det lären I nog vara tvungen till
— skrattade Brodde — men nu skolen I dock
lemna mig både väska och nyckel, och sedan må-

gen I för min del välja eder plats i skorstenen,
om I så viljsn.
Men kammarmästaren var envis, och då Brodde
hotade att med våld taga hvad han ville, hotade
han tillbaka. Då förrann Brodde tålamodet, och
för ett slag af hans hand föll Dansken till golfvet,
hvarpå han utan svårighet bemäktigade sig hvad
han ville. I samma ögonblick stod den andre svennen
på benen och skyndade fram till Brodde. Det var
hans forne böfvidsman på Tranan, Jösse Bosson,
som den unge marsken anförtrott befälet öfver de
svenner, hvilka liksom utgjorde hans lifvakt i ko-
nungsgården. — Jag menar, att du förlorat förståndet,
Brodde! -- sade han med vredgad ton. — Hvad
angår dig den gamle mannen och hans räkningar,
om han skall för sin herres räkning betala några
krämare i Lödöse, så lärer hvarken konuDg Carl
eller hans mar sk hafva något derpå att förlora ...
— Så synes det mig ock! — genmälte Brodde
oförskräckt — och är det intet värre, så må han
äfven få igen sin väska . . . Men som jag icke tror
en Dansk mer än en räf, så vill jag först se, hvad
som finnes här . . .
— Har du så druckit vettet ur skallen på
dig! — ropade Jösse — eller när har du lärt dig
konsten att läsa skrifvet?
— Hvarken förr eller senare än du sjelf,
Jösse! — genmälte Brodde.
— Så lärer det göra dig detsamma, om du
ser eller icke ser, hvad som finnes i kungens
väska .. .
— Om jag icke kan, så kan min herre eller
marsken sjelf, och derför går jag upp med väskan
till dem! Han fattade redan i dörrlåset, och kammarmästaren
såg på väskan med en blick, som om
hans själs salighet legat der innesluten. En till

förtviflan gränsande oro afmålade sig på hans
anlete. Jösse Bosson, som nu insåg, att Brodde fullt
och fast ämnade verkställa sitt beslut, antingen
han nu stod på något sätt i hemligt förstånd med
kammarmästaren eller icke, ropade till Brodde
med en stämma, som tydligt tillkännagaf att han
var van att befalla.
— Stanna, Brodde, och säg mig ännu ett
ord . . .! Menar du, att här är förräderi med i
spelet? — Jag menar det! — var Broddes svar.
— Så gif hit väskan . . . jag skall sjelf gå upp
med henne till marsken.
Brodde tvekade, men Jösse fattade honom i
kragen. — Jag är främste mannen här — sade han
— mig höfves det derför att lemna så vigtig en
sak i marskens händer. Gif hit, Brodde, eller vi
blifva aldrig vänner mer, så sant som jag varit
din höfvidsman. Han ryckte till sig väskan, och Brodde lät
det ske. En glädjeblixt lyste dervid i Danskens
öga, och han skyndade sig att hack i häl efter
Jösse Bosson komma ut ur rummet. Men Brodde
anade oråd och skuffade honom åt sidan, så att
han flög mot närmaste vägg, och intog sjelf platsen
närmast efter Jösse.
Brodde såg eller tyckte sig se, huru denne
blängde af harm på honom, men han låtsade om
intet, utan följde tätt efter, och först efter honom
kom Dansken linkande trapporna uppför, tagande
sig litet emellan i sidan, der han törnat emot väggen.
De hade dock icke hunnit halfvägs i trappan,
förr än Brodde märkte, huru en hand räcktes
fram bakom honom, och han såg äfven, eller
tyckte sig se, huru dervid Jösses hand med väskan
fördes bakåt. Var det meningen att på d,etta
sätt lemna väskan i kammarmästarens händer, så

att han skulle kunna komma undan med henne,
eller ock oförmärkt bakom ryggen på Brodde taga
ut de farligaste papperen, ifall nu sådana funnos
der, så måste snart både Jösse och Dansken hafva
insett omöjligheten deraf.
Endast ett par trappsteg återstodo af vindel-
trappan, hvilken förde upp till höganloftsbron, då
Jösse Bosson snubblade till och sade:
— Det är dina påhitt, Brodde . . . sömnen
sitter mig i ögonen, så jag må aldrig få dem klara!
Medan han sade detta, märkte Brodde, huru
han tappade väskan, och vid han ögonblickligen
