en timme, bleknade den gamle mannen och knäppte
tillsammans sina händer samt tycktes bedja.

! I ■ ■ I I I
I K
I I | I I B I När han åter slog upp ögoneD, såg han fram-
glänsa bakom bokskogen ett högt och stort banér,
hvarpå, när det blef fullt synligt, visade sig bilden
-af jungfru Maria, omgifven af en gloria eller, såsom
det då ock kallades, solgislan. Efter detta
banér, hvilket liksom de förra var omgifvet af en
stark betäckning, kom en skara ryttare, hvars
hästar liksom deras, hvilka omgåfvo konungen
sjelf, utmärkte sig för sin skönhet och storlek.
De många sköldarne af olika färg och märke och
likaså de många olika hjelmprydnaderna utvisade,
att här red frälset, riddare och svenner.
Så kom den stora massan af fotfolk, köpstads-
män och allmoge under otaliga banér. Till sist
red en skara af tvåhundra riddare.
— Min Herre och min Gud! — suckade erke-
biskopen — den man finnes icke, som kan minnas,
att så stor en här gått ifrån Sverige öfver
Danmarks landgräns!
Och medan han ännu talade färgades hirnine-
len norrut af ett eldrödt sken, som mera än hä-
rens storlek påminte erkebiskopen om, hvad som
förestod hans land. Det var skenet från de går-
dar, hvilka antändts vid framtågandet.
— Detta är dock icke allt? — sporde erke-
biskopen. — Ännu mera folk är ju i antågande,
sägen I?
— Jag skall rida dem till mötes att föra
dem till konungen! — genmälte riddaren.
— Men hvilka äro höfdingarne för de olika
afdelningarne, och hvem har uppstält hären? —
fortsatte erkebiskopen att fråga.
— Konungen sjelf har uppstält hären — upp-
lyste riddaren — och han är uti den konsten en
mästare . . . Han har lärt sig den i mitt hemland
och jag märker, att det är i de enskilda delarne
en efterhärmning af bruket i olika länder af mitt
stora fädernesland.

— Ja, konung Carl vistades i sin ungdom
länge utomlands!
— Han har varit i Polen, Ungern, Österrike,-
Bayern, Meissen och Saxen samt vid Rehn! —
förklarade riddaren.
— Sägen mig nu ock höfdingarnes namn, så
har jag sett och hört nog — yttrade erkebiskopen.
— I spetsen för skidrännarebaneret gick Herman
Berman, rännebaneret föres af herr Thord
Carlsson och skyttebaneret af herr Erengisle Nilsson.
Riddarbaneret står under konungens egen
befallning och närmast under honom förer hans
svåger herr Gustaf Carlsson befälet.
— Gud och hans helgon hålle sin hand öfver
Danmarks land — utbrast erkebiskopen — konung
Kristian befinner sig i Wilsnach, och innan han
varder derifrån återkommande, kan hela Skåne
ligga som en ödemark och Halland och Blekinge
derjemte. — Dock kunde det förekommas! — invände
riddaren långsamt och med tonvigt.
— Och huru, . . . genom hvem?
— Genom eder sjelf, herr erkebiskop . . . Om
I beviljen konungen det samtal han begär, så lären
I hålla Skånes öde i eder hand! Viljen I och
Skånes allmoge gå honom tillhanda, så rädden I
Skånes land.
En stunds tystnad inträdde. Erkebiskopen
reste sig upp och såg med en sorgsen, bekymrad
blick på riddaren.
— Helsen eder herre och konung — sade
han derefter — att erkebiskop Tuve skall vara
honom till mötes, der han så önskar, men sägen
ock det, att, om konungen icke hafver något annat
att säga, än hvad som I hafven sagt till mig
nu, så skall han intet vinna af mig, ty aldrig skall
min tunga tala eller min hand utföra något, som
är ovärdigt Danmarks rikes erkebiskop!
Dermed afskedade erkebiskopen konung Carls

utsände budbärare, hvilken stannade en stund och
såg efter den gamle mannen, liksom om han ej
rätt fattat innehållet af hans ord. Så skyndade
han med raska steg efter erkebiskopen utför torntrapporna.
Dernere väntade en släde, hvari erkebiskopen
satte sig upp och utan dröjsmål lät köra
söderut. Han hade dervid icke en blick för riddaren,
som stod der i en dyrbar rustning, inlagd
med guld och silfver och med en mörkröd fjäderbuske
utspriDgande från tigerhufvudet, hvilket satt
som hjelmprydnad, och som äfven glänste i guld
från hans eldröda sköld.
Det såg nästan ut, som om erkebiskopen
skyndat att aflägsna sig från den fiendtlige riddaren
lika mycket som från den stora hären, hvars
åsyn väckte hos honom både fruktan och sorg.
Äfven här stannade riddaren och såg efter honom
en stund, innan han kastade sig upp på sin svarta
häst och sprängde i väg norrut.
Erkebiskopen kom från Helsingborg och var
stadd på färd till Lund, då han fick höra, att den
svenska hären radan gått öfver gränsen. Han
kunde ej motstå begäret att med egna ögon se
denna här för att kunna mäta motståndskraften
efter faran, och så begaf han sig till landskyrkan,
der man sagt honom, att konungen skulle tåga
förbi; hit kom en konungens riddare för att
å sin herres vägnar bedja erkebiskopen om ett
samtal. Men medan erkebiskopen fortsatte sin resa
till Lund och riddaren med tigerhufvudet ilade
norrut, satt konung Carl i Herrevads kloster, om-
gifven af sina riddare och höfvidsmän, utdelande
sina befallningar dels muntligen, dels skriftligen,
men med en bestämdhet och en reda, som visade,
att han var vuxen sitt kall att anföra den stora
hären. Han utvecklade ock en sådan raskhet och
kraft och var dertill så glad och upprymd till

sinnes, att han spred den bästa stämning omkring
sig bland riddarne och äfven i hären.
Sedan han inväntat de först nu anländande
fördröjda afdelningarne af hären och sedan han
fått erkebiskop Tuves svar, bröt han upp från
Herrevads kloster, det var tredje morgonen efter
hans ankomst dit. De särskildta härafdelningarne
hade redan lemnat klostret och tågade fram på
vägen till Helsingborg, då konungen kom ned för
trappan och steg till häst. Riddaren med den
eldröda skölden och tigerhufvudet stod vid hans
sida, just som han satte foten i stigbygeln. Konungen
vände sig till honom i detsamma och
yttrade: — Yaren tröst, riddar Jost, vi komma nog snart
till Lund, och I skolen nog få ett godt slut på
edert ärende, lika visst som jag hoppas få ett
bättre svar af erkebiskop Tuve, när jag så kommer
till tals med honom.
Riddaren bugade sig ödmjukt för sin konungslige
vän, men hvarken denne eller någon annan
märkte det leende, som dervid krusade riddarens
läpp. Men det kunde ock hafva tagits som ett
återsken af konungens huldrika leende, lika gerna
som något annat.
— Låt denna köld hålla i ett par nätter, tills
vi väl hafva Helsingborg i händer — tilläde konungen,
sedan han satt sig i sadeln och blickade
med glad tillförsigt omkring sig bland de unge
riddarne — då, gode herrar och svenske män, har
jag något i tankarne, som jag tänker, att I skolen
glädja eder åt lika mycket, som det skall vara
konung Kristian till sorg .. .jag menar, att vi rida
tvärt öfver på isen till Seland, eller hvad sägen I,
gode herrar?
En bifallsstorm mötte konungens förslag.
— Jag tänker, att vi så skola kunna gifva
vår käre nabo en minnesbeta, som han icke lätt
skall glömma!

Fulle af mod och hopp sprängde konungen
och hans riddare ut från klostret samma väg, som
hären tagit, och lifliga hurrarop mötte Carl för
hvarje afdelning af hären, som han red förbi.
På aftonen samma dag kom man inför Helsingborg.
Sundet låg isbetäckt, och det klappade
i konungens barm, när han såg ut öfver den
brygga, som sålunda var kastad öfver till Seland.
Han befalde, att isen genast skulle undersökas.
Under tiden kallade han till sig fogden på Helsingborgs
slott, hvilken han tillsade att öfverlemna
slottet. Fogden vägrade, och följden deraf blef
den, att staden stormades och nedbrändes i grund.
Men de, som fått sig uppdraget att undersöka
isen, återkommo med det svaret, att den rådande
sunnanstormen brutit honom, och hvad man
nu såg för ögonen, var endast drifis. Carl satt en
stund till häst om morgonen och skådade ut öfver
stranden på andra sidan sundet och på isen, som
tycktes packa sig allt fastare och fastare, men
hvars skråfiiga yta dock utvisade, att den utgjordes
af idel drifis, och en suck stal sig fram öfver hans
läppar. Men så kastade han om sin häst och ropade
till sina riddare:
— Nu rida vi till Landora!
Och så satte han sig i rörelse.
Landora, eller Landskrona, såsom staden nu
heter, var en helt ung stad och hade blifvit grundlagd
af konung Erik af Pomern, men icke förty
gick redan bland folket den sägen om staden, att
ingen dansk konung der kunde landstiga, utan att
han inom ett år derefter förlorade sitt lif. Skrämda
af Helsingborgs öde skyndade Landskronas innevånare
att hylla den svenske konungen, hvilken
uppehöll sig der i tvenne dygn samt härifrån utfärdade
kallelse till så väl herrar som presterskap
och allmoge att infinna sig hos honom och dag-
tinga om hyllning.
Af Skånes städer på denna -sidan var det nu

Lund och Malmö, som han hade att vända sig
mot, och han beslöt att först draga mot det
förra såsom närmast i hans väg och äfven, emedan
han der hoppades få erkebiskop Tuve att gå öfver
på sin sida, något som var af synnerlig vigt, ty
den ansedde mannen hade otvifvelaktigt dragit
hela landet med sig. Här fans ingen enighet bland
de store och från Seland och konungen kunde ingen
hjelp komma, så länge drifisen betäckte sundet.
Enskilde herremän samlade väl folk och
redde sig till strid, men de kunde intet uträtta
mot den svenska öfvermakten och enheten i fiendens
rörelser.
Erkebiskop Tuve befann sig i stora salen på
Lundagård, såsom biskopsgården kallades, inbegripen
i samtal med sin domprost, herr Peder Axelsson
(Tott), också en af herr Axels på Warberg
många söner. De båda herrarne beskärmade sig
mycket öfver den onda tiden och det trångmål,
hvaruti kriget försatte så väl dem, som landets
befolkning öfver hufvud, då konung Carls kallelse-
bref till hyllningen ankom och hans förnyade begäran
om ett samtal med erkebiskopen.
— Hvad är att göra? — sporde erkebiskopen
domprost Peder, i det han lade handen på kal-
lelsebrefvet och såg med ett bekymradt utseende
på den tilltalade.
— Böja sig för stormen och bida tiden, är
det enda råd jag vet säga — sade domprosten.
— Men det är med mig, som med eder fader,
stolts Axel, jag kan icke böja mig, om dermed
menas, att jag skall säga ett och mena ett annat
. . . Gifve Gud — tilläde han och sammanknäppte
sina händer mot bordskanten — gifve
Gud, att förhållandena icke vore sådana, som de
äro, mellan mig och eder broder, herr Ivar, sä
kunde väl råd finnas . . .
I dörren till ett angränsande rum stod en
riddare, som bar riddar Jost von Bardenvleths

sköldemärke broderadt på sin dyrbara lifrock. Det
var en broder till denne, riddar Kuntz von Bar-
denvleth, som var erkebiskopens slottsfogde på det
helt nära Lund belägna erkebiskopliga slottet Bor-
geby. Han åhörde de båda prelaternas samtal,
och som han förstått att vinna stor gunst hos
erkebiskopen, så var det icke något underligt der-
uti, icke heller att han nu steg fram och blandade
sig i samtalet, i det han omtalade, att en
krämarsven kommit på natten till Borgeby, der
då riddaren befann sig, och af honom hade han
fått de underrättelser, att herr Ivar samlade en
stor makt kring Lillö, men om det gälde konungen
eller erkebiskopen, det visste han icke.
— Gud bättre! — hviskade erkebiskopen och
hans allvarliga öga hvilade på en helgonbild, som
stod i en fördjupning i väggen med en brinnande
lampa vid sina fötter — jag ville väl låta min
rätt fara i tvisten med eder broder, herr Ivar,
domprost Peder, om jag så trodde, att han der-
med ville stå på sin herres och konungs sida!
— Jag vet ingen mer, än min broder Erik,
som fört avog sköld mot sitt land! — genmälte
domprosten. I detsamma smattrade en trumpetstöt och på
den fria platsen framför biskopshuset såg riddar
Kuntz, som skyndade til) fönstret, en skara sven-
ner hålla. Erkebiskopen och domprosten sågo förskräckte
på hvarandra, och bådas läppar framhvi-
skade ordet: „konungen", då riddar Kuntz vände
sig om och sade:
— Jag menar, att svennerne föra edert sköldemärke,
vördige herr Peder, och om jag icke ser
allt för mycket fel, så är det herr Ivar sjelf, som
håller här utanför.
— Han vill tvinga mig! — sade erkebiskopen
tankfull — nå väl . . . Danmarks lycka går framför
min egen! Fort — tilläde han — skynden,
riddar Kuntz, och fören herr Ivar inför mig.
II 11 •

Några ögonblick derefter stod äfven Ivar
Axelsson inför erkebiskop Tuve. Det var en ståtlig
riddare med ett par blixtrande ögon och en
hållning så stolt, att blotta hans yttre kräfde vördnad.
Men äfven erkebiskopen var en vördnadsvärd
gubbe. Han hade bragt sig upp från ringa vil-
kor till den värdighet, som han nu beklädde, och
det djupa allvar, som talade ur hans blick och
uppsyn, den värdighet, hvarmed han rörde sig,
vore det ock inför konungen sjelf, gjorde, att ingen
med afseende på honom tänkte på hans ringa
början, utan endast på den främste mannen i riket
näst konungen.
— Minst af allt väntade jag mig att få se
eder, herr Ivar, hos mig i denna stund — yttrade
erkebiskopen till riddaren, som sedan han helsat
gick fram emot den gamle mannen med en värma
i blick och åthäfvor, som förundrade alla, hvilka
befunno sig i rummet.
— Jag kan väl förstå det — sade riddaren
— det är allt för tvistens skuld, som råder oss
emellan, och för den sakens skuld har jag ock
kommit till eder.
Riddarens utseende, som ingalunda motsvarade
innehållet af hans ord, förvillade erkebiskopen,
och derför kunde han ej genast komma fram
med det förlikningsförslag, som han var villig att
framställa. Men herr Ivar fortsatte:
— Det är nu mitt förslag till eder, vördig
fader, erkebiskop Tuve, att den enskilda tvist,
som råder oss emellan, må hvila, så länge vi
hafva fienden i landet. . .
— Herr Ivar! -- utbrast erkebiskopen och
fattade rörd riddarens hand.
— Må vi först få fred i landet — fortsatte
denne — sedan tänker jag, att vi väl kunna komma
till ett godt slut med vår tvist, och måhända
bättre, än om den svenske konungen icke kommit
emellan.

— Der hafven I talat, som en riddare bör
att tala! — sade erkebiskopen, och ett soligt
leende spred sig öfver de gamla, allvarsamma
dragen. Samtalet öfvergick sedan till kriget och konung
Carls bref till Skåningarne att skynda till
hans hyllning samt hans uppmaning till erkebiskopen
att personligen infinna sig hos honom.
Erkebiskopen förklarade sitt fasta beslut att förr
falla under sitt Lunda»årds och sin domkyrkas
ramlande murar, än svika den konung, på hvars
hufvud han med egna händer satt kronan, men
hemstälde dock till riddaren, hvad som var att
göra. Herr Ivar åhörde erkebiskopen med uppmärksamhet
och öfvervägde allt, men kunde icke se
saken annorlunda, än att det ena icke behöfde
undanskjuta det andra. Ej blott Lundagård och
domkyrkan, utan hela den stora och rika erke-
biskopsstaden borde försvaras, men detta hindrade
icke, att ju erkebiskopen kunde besöka konungen
och försöka, om man icke i godo kunde afböja
den öfverhängande faran samt åtminstone få några
dagars stillestånd. Derunder kunde herr Ivars
folk hinna anlända och möjligen en och annan af
de öfrige herremännen. Sjelf ville herr Ivar qvar-
blifva i staden och der invänta sitt folk eller ock,
om detta ej kunde ske, dela ljuft och ledt med
erkebiskop Tuve.
Samtalet räckte länge, men just som herr
Ivar reste sig för att lemna erkebiskopen, framträdde
riddar Kuntz, som plötsligt blifvit utkallad,
och förde vid handen en gammal biskopstjenare,
hvilken med förskräckelsen målad i sitt anlete
störtade fram mot sin herre.
— Guds död! — ropade han och föll gråtande
ned framför erkebiskopens fotter — den
svenske kungen är i Borgeby!

—-■ Kungen i Borgeby? — sporde erkebisko-
pen och herr Ivar på samma gång.
— Ja, nådige herre — stammade tjenaren —
det var väl en timme förlupen, sedan eder fogde,
stolts riddaren herr Kuntz, lemnade slottet, så
fingo vi höra trumpeter smattra, och när vi sågo
ut, så höllo väl tusen ryttare utanför porten och
höfdingen lör ryttarne, som kallade sig Thord
Carlsson ... vi sågo vid fackelskenet, att han hade
samma sköldemärke, som konung Carl sjelf. . .
han tillsade eder höfvidsman att uppgifva slottet...
— Och min höfvidsman? — sporde erkebi-
skopen i andlös oro.
— Han svarade tvärt nej till riddarens begäran
. . .
— Godt, godt! — utropade erkebiskopen —
det skall han hafva heder af i all sin tid!
— Ja, om den blifver lång — fortsatte tje-
naren. — Knappt voro slottets portar åter stängda,
förr än den stränge riddaren herr Thord lät sitta
af och storma ... de hade fört stormstegar med
sig, och vi voro för få . . . nådige herre, Borgeby
slott är i konung Carls händer. Det lyckades mig
och några få med knapp nöd att fly derifrån . . .
de öfrige och eder tappre höfvidsman äro fångar.
— Så är ingen tid att förlora! — inföll herr
Ivar — kommer konungen sjelf till slottet, så lärtr
det ej dröja många timmar, förr än vi hafva honom
här, om icke dessförinnan I, vördig fader, hafven
lyckats skaffa oss tid.
Det dröjde icke lång stund, så kom ett nytt
bud från konung Carl med helsning, att, om icke
erkebiskopen ofördröj ligen infunne sig, skulle innan
morgonen staden Lund stå i ljusan låga. Erkebiskopen
skyndade sig svara, att han hoppades vara
lika fort hos konungen, som riddaren sjelf, hvilken
fört konungens bud till honom.
Men knappast gjorde underrättelsen om förlusten
af Borgeby på någon af de närvarande ett

I sådant intryck, som på den erkebiskoplige slottsfogden.
Dock var det icke fruktan, ej heller vrede,
ej heller oro, utan snarare litet af hvarje, ehuru
han snart nog hemtade sig från sin plötsliga bestörtning.
När han lemnade stora salen för att anordna
erkebiskopens fård och det beväpnade följe, som
dertill erfoidrades och som han sjelf ville anföra,
mötte han på gården en krämarsven. De tycktes
icke vara obekanta för hvarandra, och riddaren
såg på svennen med en blick, som denne väl för-
stod, ty han stannade, medan riddaren utdelade
sina befallningar åt ett par svenner, hvilka följde
honom och knart aflägsnade sig nedåt gården. Då
framträdde krämaren.
I ■ I — Nu står det illa till! — sade han.
— Jag vet — svarade riddaren kort — och
jag begifver mig nu dit i erkebiskopens föije.
— Och stolts jungfrun?
Riddaren strök med handen på ett klädes-
stycke, som krämaren höll på armen, liksom han
talat med honom om priset och stått i begrepp
att köpa det, så att knappast det skarpaste öga
skulle hafva anat, hvad som föregick mellan de
båda. — Yar tröst — sade han — ingen i konun-
gens här känner alla hemliga gångar och rum i
Borgeby slott. . . och kan jag ej sjelf komma till
tals med honom, så må du göra upp ärendet. ..
■ Svennen gaf med ett tecken tillkänna att han
fullkomligt uppfattat allt, och så gick han ut från
biskopsgården, och riddaren skyndade att tillse
anordningarne för erkebiskopens resa.
S I S I
I

10 .
Jungfrun i Borgeby slott.
Inom Borgeby slotts ringmur, liksom utom
densamma, var den lifligaste rörelse till följd af
den svenska härens närvaro, som ökades af ständigt
tillkommande nya afdelningar. Innanför ringmuren
befunno sig de hästar och svenner, som tillhörde
konungen och hans tvåhundra riddare, men
Thord Carlsson och några af hans svenner, hvilka
hörde till rännebaneret, befunno sig äfven der med
sina hästar bundna invid stenkaret till slottsbrun-
nen. Men här blef något trångt, och då en af
svennerna tog något våldsamt i en af de hästar,
som stodo på ömse sidor om hans egen, blef denne
häst retad och började stegra sig. Detta inverkade
på de öfrige, så att det blef stor oreda och mycket
buller vid brunnen.
Då fick man med ens se herr Thords egen
hingst, ett präktigt kreatur, hafva slitit sig, och
innan man visste ordet af, kastade han sig fram
på gården bland riddarnes hästar. Ett par svenner
lyckades dock snart få honom fast, men der-
vid märkte man, att han förlorat den dyrbara
sköldbuckla, som var fastspänd framför bogen.
Man letade öfverallt på gården, men fåfängt.
Slutligen kom en af svennerne, som gått in

JUNGFRUN I BORGEBY BLOTT. 167
mellan hästarne och sett öfver stenräcket omkring
brunnen, att få se, huru något glittrade der nere
på bottnen. Han kunde väl ej se, om det var
sköldbucklan, men beslöt dock att gå ned i brunnen,
och inom en handvändning hade han bundit
fast ett tåg, som hängde på en af tross-slädarne,
vid en jernring i brunnen och halade sig ned.
Det var verkligen herr Thords sköldbuckla,
som låg dernere, och han ämnade åter äntra upp,
då han märkte alldeles bakom sig en rostig jern-
dörr, som stod till hälften öppen. Han sköt dörren
djerft åt sidan och försvann.
— Brodde! — ropade i detsamma herr Thord
uppifrån slottstrappan.
Svennerne sågo sig omkring efter Brodde,
men funno honom icke och svarade derför herr
Thord, att han nyss varit på stället, men nu var
borta, och att han sannolikt gått derifrån på den
väg, som herr Thord färdats till slottet, för att
leta efter bogprydnaden på hans häst. Herr Thord
tog reda på, hvad som tilldragit sig, och gaf befallning
åt en annan af svennerne att sitta upp
och rida till platsen, der rännebaneret stod, samt
framföra befallning till herr Nils Sture att rycka
fram något längre åt öster mot Dalby kloster till.
Derpå gick herr Thord uppför trappan och
in i riddarsalen, der konungen befann sig omgif-
ven af sina herrar och riddare.
— Hillemo, käre frände! — ropade konungen
glad och sträckte ut handen mot Thord. —- Hillemo,
jag menar, att lyckan åter är oss blid, så
att vi kunna glädja oss deråt!
— Gud dess tack, min kunglige frände! —
svarade Thord.
Konungen fortfor derefter att fullborda den
skrifvelse, som låg framför honom på bordet, och
räckte den sedan till en af riddarne med befallning
att föra den Herman Berman i händer.
— I skolen ock hafva en befallning af mig,

min frände — sade konungen, vänd till Thord —
