en afton begifvit sig nt från klostret och dervid tillsagt,
att han fått ett högst vigtigt värf att uträtta, för hvilket
han vore tvungen att måhända någon längre tid vara
borta från staden. Det kunde dock hända — hade han
tillagt — att han redan inom ett par dagar, ja kanske
tillochmed påföljande morgon, vore tillbaka. Dermed hade
han gått sina färde. Både dagar och veckor, månader
och år ha nu sedan dess förflutit, men ännu har ingen i
klostret fått den ringaste upplysning om hvart patern tagit
vägen. Man har slutligen börjat tro, att han begif-
vit sig till den heliga grafven och derunder möjligen omkommit;
men detta är blott en tom gissning.
— Måhända kan han ännu komma åter; det är ju
en omätligt lång väg till den heliga grafven, och det
fordras väl åratal för att komma dit och tillbaka igen.
— Så många år kunna just icke behöfvas; men skulle
svartmunken nu också komma åter, så hoppas jag att
han här ej vidare skall kunna göra någon synnerligt stor
skada. En stunds tystnad uppstod nu; men denna af bröts
snart af Hans med följande fråga:
— Du lofvade mig, när vi skildes åt på heden, att
sedermera säga mig skälet, hvarför du ville göra mig
sällskap uppåt Stockholm; — kan jag nu få höra det?
— Jo, ser du, — svarade Magnus—jag träffade i
Skara också min snälla Helena och fann henne vara alldeles
densamma som förr. Och nu har jag tänkt som
så, att då jag ändå uträttat något med min vestgÖtaresa,
så vill jag bedja min nådige konung, att jag, medan
ovädret går öfver der nere i Skara, kan få någon annan
hederlig beställning, till exempel i närheten af dig, då
jag sedan straxt ämnar taga min Helena till mig som
hustru.

— Den planen skall utan tvifvel lyckas ; och du kan
således prisa dig säll, att snart få sitta i ro vid egen härd.
Kär Hans yttrat dessa ord, föll han i djupa tankar
och vaknade ej ur dessa, förrän hans vän redan tvenne
gånger tillfrågat honom hvad han nu tänkte på.
— Jag tänkte på Hydda, lyckliga dagar; — svarade
han då i något sorgbunden ton. — Men jag skall slå bort
deder tankarne och påminna mig att jag ej längre är
ett barn. — Tvärtom kan det just vara godt att känna sig
som barn ännu vid mognare ålder; — sade Magnus —
hjertat blir deraf mera fromt och kärleksfullt.
— Du har rätt, min vän, och i den meningen önskar
jag att alltid förblifva ett barn. Sedan jag, först
genom dig och derefter genom vår gemensamme lärare,
fatt kunskap om den sanna tron, finner jag att Försynen
styrer allt till det bästa, så att om vi förlora ett, så få
vi i stället ett annat igen. Jag har rnistat den jag på
jorden höll kärast af alla; men jag har i stället kommit
till en bättre insigt om Guds omätliga godhet och har
derjemte lärt mig att vara verksam och arbeta i fäderneslandets
tjenst.
— Du bör derföre likväl aldrig söka förglömma henne,
som en gång var ditt hjertas vän. Edert umgänge var
ju rent och oskyldigt; du älskade ju henne och hon dig:
hon bör ju då vara ditt ljufvaste minne. Men låt henne
äfven vara ditt skönaste framtidshopp, tänk på en evig
förening i den högstes boningar!
— Det är just den tanken, som alltid lifvar mitt
mod och ger mig kraft att vara en man.
— Yäl dig då — den sorg, som du gömmer, skall
sålunda aldrig kunna vändas i förtviflam

XXV.
Ett nattligt äfventyr.
Solen hade längesedan gått ned och en klar, stjern-
belyst himmel hvälfde sig öfver den stilla nejden. Våra
båda resande, som efter ett par mils ridt låtit sina hästar
få en lång hvilostund, befunno sig nu på den punkt
af gamla Falbygden, der stora landsvägen från Falköping
österut drager sig utöfver sjelfva foten af Alleberg. De
började här rådslå om huru långt de skulle fara vidare,
innan de ginge till hvila, och Magnus förordade härvid,
att de med det allra snaraste skulle söka sig ett herr-
berge för natten.
— Det drar alltid så kyligt emellan dehär bergen, —
sade han — och jag måste tillstå att jag nästan känner
mig litet frusen i qväll. Vill du som jag, så söka vi oss
ett tak öfver hufvudet redan i Leaby.
— Som du önskar; — svarade Hans — vi kunna i
alla fall icke hinna fram till Ettak ännu på flera timmar,
och då ligger min gamle far just i sin allrabästa sömn.
— Det böra vi också taga i betraktande. Ser du
så ljus himlen är uppe i norr; det tyckes likna sig till
norrsken, och det bebådar ju köld.
— Ja, det ser verkligen ut som norrsken, och det
blir med hvarje ögonblick allt starkare.
— Se, sådana flammor der skjuta upp!
— Hej, stanna! —• utropade Hans nu och höll in sin
häst. — Det är sannerligen icke något norrsken; det ser
snarare ut som en vådeld.
— En vådeld! — upprepade Magnus i det äfven
han stannade sin häst. — Ja, jag börjar nästan tro detsamma.

Han hade knappast yttrat detta, då en stark låga
flammade upp emot aftonhimlen.
— Det tyckes ej vara långt härifrån som det brinner,
— sade Hans, — låtom oss skynda dit, att hjelpa de
stackars menniskorna.
— Det ser ut att vara i nordvest, ett stycke uppom
Karle^ — anmärkte Magnus — och vi böra således
snart kunna hinna dit.
De fortsatte nu ridten med ökad hastighet, uppnådde
Leaby och veko der af mot norr. En kort stund der-
efter befunno de sig i Karleby Långa. De foro hela den
långa byn igenom, och först när de kommit ett stycke
norr om densamma kunde de bättre skönja på hvad håll
elden var lös, och Magnus, som var väl hemmastadd .här
i trakten, påstod nu att det brann någorstädes i närheten
af Gudhem. Han hade häruti gissat fullkomligt rätt.
Här de hunnit längre fram i den nämnda riktningen träffade
de nemligen menniskor ute, hvilka uppgåfvo att elden
utbrutit i sjelfva Gudhems nunnekloster och att de
för en kort stund sedan hört klosterklockan vara i gång.
De båda ryttarne skyndade vid denna underrättelse
ännu snabbare framåt och hunno omsider fram till klostret,
hvilket vid deras ankomst redan till större delen blifvit
lågornas rof. En hop landtfolk hade strömmat till,- för
att söka släcka elden, men alla deras bemödanden hade
varit fruktlösa, och de hade i stället inskränkt sig till att
hjelpa de stackars klostersystrarne berga allt hvad som
möjligen kunde undanryckas de giriga lågorna.
Hans och Magnus, som funno sig här föga eller intet
kunna uträtta, voro just färdiga att vända åter från
den bedröfliga platsen, då de plötsligen tätt invid vägen
sågo tvenne qvinnor sitta lutade mot hvarandra. Den

ena af dem snyftade högt, och den andra tycktes vilja
trösta henne.
— Dessa qvinnor ha måhända icke tak öfver huf-
vudet i natt, — sade Hans; och Magnus ropade i detsamma:
— Hvilka ären I?
— Vi äro tvenne klosterjungfrur, — svarade den
ena af qvinnorna med bedröfvad röst — och vi ha ej
kunnat berga någon af våra tillhörigheter.
— Skolen I ej då åtminstone söka er ett tak öfver
hufvudet i natt?
—■ Ack, här finnes ej i närheten rum för oss alla,
och vi få väl derföre här afbida morgonen.
— Det skolen I för ingen del göra; — sade Magnus
— jag är en prestman och den andre är min vän.
I kunnen tryggt förlita er på oss, så skola vi på våra
hästar föra er till närmaste gård och der bereda er ett
herberge för natten.
— Er röst låter som en hederlig mans röst, — svarade
den ena af nunnorna efter något betänkande — och
vi vilja derföre anförtro oss i edra händer. Gå du till
prestmanaen der; — sade hon härefter till sin kamrat —•
jag vill följa den andre främlingen.
Hon närmade sig härmed Hans, och denne skyndade
genast att räcka henne handen, hvarefter hon snart för-
hjelptes upp på hästen och fick intaga den för denna
tids fruntimmer mycket vanliga platsen tätt bakom ryttaren.
Magnus hade samtidigt lyftat den andra klosterjungfrun
upp till sig, och nu styrdes kosan åter mot
Karleby. Yid första bondgård stannade man, såsom förut
blifvit sagdt, och sedan man här fått folket väckt, blef
det snart uppgjUrdt, att de båda jungfrurna skulle la
stanna qvar öfver natten och ännu längre, om de så ville.
13

Dessa blefvo härefter inqvarterade i samma stuga som
bondfolket, men ryttarne fingo för sina hästar plats i
ett angränsande skjul och för sig sjelfva på löftet eller
vinden. Då de båda vännerna, efter att ha sagt sina skydds-
lingar ett höfviskt „godnatt“, kommit upp i sitt rymliga,
men temligen låga sofrum, sade Magnus till sin kamrat:
— Det var en både ung och skön klosterjungfru,
den jag förde med mig hit, och jag kände det djupaste
medlidande, då jag betänkte att en så fager mö blifvit
dömd till att vissna bort, utan att få uppfylla sin bestämmelse
som qvinna.
— Den, jag hade på min häst — svarade Hans —
torde kanske vara ännu mera att beklaga; ty, att döma
af hennes utseende, har hon måhända sutit inom kloster-
murarne i flera årtionden.
Man gick härefter straxt till hvila, och det dröjde
ej länge innan sömnen kom att vederqvicka alla dem,
som denna natt funnit en tillflyktsort inom bondens
ringa hus. ■» *
Morgonen kom. De båda männen stodo upp från
den enkla halmbädd, man åt dem tillredt, och leinnade
sitt loft, för att se till sina hästar och med detsamma
efterhöra huru klostersystrarne befunno sig. Dessa voro
redan uppstigna, och då Magnus och Hans inträdde i
stugan till dem, hördes det äldre af de båda fruntimren
genast aflägga en tacksägelse för den tjenst, som blifvit
henne och hennes kamrat bevisad.
Hans kastade härvid en blick på den yngre kloster-
jungfrun. Men denna blick blef så långvarig, att det

sag ut, som om han dermed velat alldeles genomtränga
dess föremal. Och hon, som så betraktades, undandrog
sig ej denna synbara granskning; hennes ögon mötte
hans, och man såg en liflig rodnad öfverfara hennes
kind. Men denna purpur försvann åter lika hastigt som
den kommit, och den ungas anlete blef så blekt, som
om hennes själ varit på väg att lemna sitt jordiska omhölje.
I nästa ögonblick sågs hon vacklande stödja sig
mot den äldre systern, som stod vid hennes sida och
med stigande förvåning betraktade den plötsliga förändringen
i den ungas drag.
Men i detsamma störtade Hans fram mot de båda
jungtrurna och slog sin arm kring den yngre af dem.
— Ebba! — hviskade han till den halft vanmäktiga.
— Ja! — svarade hon med matt stämma — lelver
du än ?
— Het är hon, det är verkligen hon! — utropade
Hans till sin vän, som nu med stor förvåning närmade
sig de andra.
— Hon, som du trott vara död ? — frågade Magnus,
högligen öfverraskad.
— Ja, det är min barndomsvän! — svarade Hans
och betraktade med förtjusning den återfunna, som nu
höll sin hand sluten i hans.
-— Herrans vägar äro underbara, — sade den unge
prestmannen. — Herren vare tack och lof!
Här alla de närvarandes af den oförmodade händelsen
djupt rörda sinnen åter kommit till jemnvigt igen,
uppstod någon öfverläggning om hvad som nu vore att
företaga; och sedan Magnus härvid lyckats öfvertyga
äfven den äldre systern, att det nedbrända klostret under
närvarande tidsförhållanden troligen ej skulle blifva
uppbygdt igen, blef det beslutadt, att de båda fruntimren

skulle följa med till Ettak, der de utan svårighet borde
kunna finna en lämplig fristad. Ebba hade nemligen
förut blifvit underrättad om att hennes farbror befann sig
uppe vid Tiveden och att det således vore bäst att åtminstone
till en början ej begifva sig till Hvalstad. Eör
ögonblicket fullt belåten med den vissheten, att de återfunnit
hvarandra, kommo de unga älven öfverens om att
uppskjuta alla de närmare förklaringarne rörande möjligheten
af det, som nu inträffat, till dess de uppnått det
närmaste målet för sin resa, det fordna barndomshemmet.
XXVI.
Nödiga upplysningar vinnas.
Ännu samma dag, som uppbrottet från Gudhems-
trakten skedde, skulle ytterligare en person blifva hugnad
med en stor glädje, och denne var, som vi lätt kunna
gissa, gamle Erik skogvaktare vid Ettak. Han blef nästan
lika förvånad öfver att återse sin son, som denne
nyss hade blifvit, vid återseendet af Ebba, och en mängd
frågor framställdes nu, hvilka dock ej genast blefvo sa
utförligt besvarade, som gubben hade önskat. Hans längtade
ifrigt att af sin barndomsvän ta höra berättelsen om
hennes öden under de många år, som förflutit sedan de
i Skara träffades, och, med löfte om att snart aterkomma
till fadren, begaf han sig derföre hastigt till Ettaks kungsgård,
der de båda fruntimren, äfvensom Magnus, blifvit
inqvarterade. Ebba befann sig, då Hans anlände till stället, på en
plats, som under barndomstiden alltid varit en bland hennes
käraste, nemligen vid tingsstenarne eller domarerin-

gen på kungsgårdens norra sida. Då hon här anträffades,
hade hon satt sig på en af de redan Tid denna tid kull-
fallna stenarne och sågs derifrån blicka ned öfver den
angränsande dalen, der Tidan yandrade fram mellan knoppande
skogslundar och nygröna betesmarker. Hans kom
henne helt nära, innan hon gaf akt derpå, men när hon
såg honom närma sig, fick hennes kind en lifligare färg
än nyss, och den blick, hvarmed hon mötte honom, kom
den unge mannens hjerta att jubla af fröjd.
— Nu — sade Hans, sedan han tagit plats bredvid
den kära barndomsvännen, — måste du för mig berätta
dina öden efter vår skiljsmessa i Skara. Att döma af
det, du yttrade, då vi i dag återsågo hvarandra, måtte
du ansett mig för död, likasom jag har gjort med dig.
Jag brinner derföre af otålighet att få höra förklaringen
af en sådan gåta.
— Du skall straxt erhålla en sådan, — lofvade Ebba
— och denna behöfver ej blifva mycket omständlig; ty
saken är helt enkel och naturlig. Ett par dagar efter
ditt besök i fru Magdalenas hus, kom pater Ambrosius
dit och berättade mig att du blifvit insatt i Svälttornet,
och nästa gång han infann sig omtalade han att du var
död. Det var för mig en förfarande underrättelse och
jag ville i början ej tro att den var sann; men så berättade
mig fru Magdalena en dag att hon hört detsamma
uppgifvas på annat håll, och slutligen kom der en svartbröder,
hvars namn jag nu ej påminner mig, och lemnade
ytterligare bekräftelse derpå.
— Ett djefvulskt påfund af den nedrige patern! —
inföll Hans harmset. — Fick du då aldrig något bref
ifrån mig, som jag skrifvit dig till från mina slägtingar
i Walla? — Nej, något sådant har jag aldrig mottagit.

— Bet har då troligen kommit i den skurken Am-
brosii händer; — ack, nu börjar jag ändtligen ana hvad
som följer.
— Någon liten tid efter underrättelsen om din grymma
död blef fru Magdalena betänkligt sjuk, och hennes bigt-
far kom då flera gånger om dagen hem till henne. Yid
ett af dessa tillfällen yttrade han enskildt till mig, att
den gamla frun ej hade många dagar att lefva, men att
jag ej behöfde vara bekymrad för det; emedan han nog
skulle skaffa mig ett annat lämpligt hem, till dess min
farbror hunne komma upp till staden. Jag blef häröfver
mycket förskräckt; ty jag icke blott fruktade patern, utan
älVen afskydde honom, emedan jag ansåg honom ha någon
del i din död. Jag svarade honom derföre, att jag
sjelf nog skulle söka skaffa mig ett tak öfver hufvudet
och att vägen till Hvalstad väl icke vore längre, än att
jag möjligen kunde söka mig hem igen. Han genmälde
dä, att sådant ej vore passande för en ung, ärbar jungfru
och tilläde derjemte, att han af min farbror blifvit
strängt anbefalld att på mig ha ett vaksamt, faderligt
öga. — Frampå aftonen af påföljande dag lemnade fru
Magdalena detta jordiska, och jag befann mig nu alldeles
ensam i den dödas hus. Jag var rädd för att stanna
qvar der öfver natten, men vågade ej heller på qväl-
len gå ut derifrån. Och så blef jag qvar, tillstängde
dörren till den aflidnas ruin och började i kammaren
derbredvid högt bedja för den hädangångnas själ. Jag
tyckte mig härunder en gång se något mörkt föremål
skymta förbi fönstret åt gården, och en stund der-
efter föreföll det mig, som om jag hört någon sakta
smyga uppför trappan till löftet; men jag ansåg detta
sjelf endast för en tom inbillning och fastade ej vidare
afseende dervid, än att jag en stund derefter gick ut och

stängde dörren åt gården. Åter inkommen i mitt rnm
föll jag ånyo på knä och bad Gud om kraft att möta den
framtid, som nu stod så hotande för mig. Slutligen kände
jag mig trött, och satte mig dervid i ett hörn af rummet
med hufvudet lutadt mot väggen. I den ställningen insomnade
jag och vaknade först, då jag utifrån gatan och
gården hörde högljudda rop af menniskor, hvilka alla med
en mun upprepade de förskräckliga orden: ,,elden är lös.££
Yrvaken sprang jag upp från min plats, kände visserligen
att rummet var till en god del uppfylldt af rök, men
kunde ännu icke se någon eld. Emellertid sprang jag
ut i förstugan, och der såg jag lågorna slå högt upp ifran
trappan till löftet, dit elden också redan tycktes ha spridt
sig. När jag nu kastade en blick dit uppåt, tyckte jag
mig midt igenom lågorna se pater Ambrosius med utsträckta
armar stående å löftet; men i nästa ögonblick
var hans bild försvunnen, och jag kunde ej annat än anse
detta blott och bart som en synvilla.
— Det var det väl dock icke, — afbröt Hans ater
— men säg mig här blott en sak: Fanns det någon person,
som man kunde misstänka för att ha anlagt dender
branden ?
— Ja, en sådan fanns verkligen. Fru Magdalena
berättade sjelf en gång, att en kringstrykande, lös person,
den hon vid något tillfälle vägrat en allmosa, i de
skarpaste ordalag hotat henne att hämnas, och att eld
straxt derpå blifvit anlagd i ett af husets hörn, men da
genast blifvit bemärkt och hindrad att vidare utbreda sig.
Den, som troddes ha anlagt denna misslyckade eldsvåda,
kunde man skäligen misstänka för att älven ha verkställt
den sednare. — Nåväl, jag tror mig då kunna gissa till hela gåtan.
Dender hämndfulle landstrykaren tände på huset;

men pater Ambrosius hade något tidigare än han smygit
sig upp på löftet, för att der kanske vänta till dess du
skulle få något ärende ditupp. Han skulle der mer obe-
hindradt kunnat framställa några förslager, dem han ej
ville låta hvem som helst höra. — Säg mig — såg han
dig ofta gå ditupp?
— Någon gång kunde det väl hända; ty vi hade
der förvarade, dels åtskilliga matvaror, dels en och annan
klädespersedel. — Detta hade han naturligtvis skaffat sig fullständig
reda på, och jag vidblifver derföre nu så mycket
säkrare det antagandet, att han på aftonen smygit sig
ditupp, för att vänta på platsen till dess du skulle komma
dit. Gumman gick väl aldrig ditupp på sednare tiden?
— Nej, aldrig.
—• Nå, saken blir allt klarare och klarare. Ambrosius
smög ditupp, för att vänta till nästa morgon, ja kanske
till långt frampå följande dagen. Han hade derföre '
gifvit sig god ro och tillochmed lagt sig att hvila der-
uppe. Han hade så insomnat, och medan han sof, hade
den förut omtalade bofven antändt nedra delen af trappan.
Syndarens sömn är ofta tung, och svartmunken hade
ej vaknat förrän det redan var för sent att komma undan
lågorna. Du hade sett honom just då han af dessa om-
gafs på alla sidor och gjorde sitt sista fåfänga försök att
rädda sig. Är detta osannolikt? — Du har väl hört omtalas
att han spårlöst försvunnit och att detta skett just
vid samma tid som eldsvådan inträffat hos fru Magdalena.
— Sanningen att säga, har jag först på sednare tiden
fått höra att man ansåg honom vara död; det hette förut,
att han var borta på någon pilgrimsfärd, och jag tror att
tillochmed den saken blott en enda gång kom på tal.

— I klostret vet man emellertid att berätta, att han
lemnat sin boning samma qväll som fru Magdalenas gård
brann och att han dervid tillsagt, att han skulle resa bort på
obestämd tid, men möjligen återkomma redan följande dag.
— Låtom oss förbigå detder; — sade Ebba med en
rysning. — Jag sprang, andlös af förskräckelse, ut ur det
brinnande huset och befann mig snart, utan att någon i
den rådande villervallan tycktes ha gett akt på mig, ett
godt stycke väg ifrån branden. Jag hade, utan att sjelf
göra mig reda hvarför, sprungit Snarstigen i ända och
så hunnit fram till stadsmuren. Här stannade jag och
började åter något reda mina tankar. Hvart skulle jag
nu begifva mig? — blef den vigtiga frågan. Skulle jag väl
stanna i Skara, der jag ej egde någon enda vän? —
Skulle jag begifva mig åter till Hvalstad? — Jag bestämde
mig hastigt för, att icke göra någotdera. Då jag
tog för gifvet att pater Ambrosius ännu lefde och att den
bild, jag sett genom lågorna å löftet, endast varit en tom
luftbild, den jag likväl kunde anse som en varning att
undvika patern, beslöt jag först att söka komma ut ur
staden. Till min farbror ville jag ej heller återvända.
Han skulle utan tvifvel genast skicka mig tillbaka till
Skara igen, och dessutom hade han under de tvenne sista
dagarne af vår sammanvaro bemött mig med en hårdhet,
som jag tyckte mig ej ha förtjenat. Han hade sagt att
han ej vidare erkände mig som sin brorsdotter, förrän
jag i flera år visat mig föra en sådan vandel, att han
ej behöfde blygas för slägtskapen.
— Förlåt att jag af bryter igen; — inföll Hans —■
men hvad kunde anledningen vara till ett dylikt bemötande
?
— Jo, — svarade Ebba efter något betänkande —
han sade sig veta att jag haft en ohöfvisk förbindelse

med en person, som jag sj-elf bäst kände, och att en af
mina egna "vänner derom underrättat honom.
— Den vännen var då ingen annan än Karin. Jag
mins mycket väl huru hon hade stått vid kyrkan och
lyssnat, när mor Ingrid till mig framförde ett bud från
dig den dagen, då Ambrosius predikade här. Hon frågade
mig då hvad jag hade för hemligheter med dig och
uttalade i detsamma en häftig hotelse.
— Skulle det kunna vara möjligt?
— Utan tvifvel — men var nu god och fortsätt din
berättelse. Du sade att du hvarken ville stanna i Skara
eller återvända till Hvalstad.
— Så var det. Då jag nu tillika kom att betänka,
att den, som här varit min ende verklige vän, ej mera
fanns till, önskade jag att äfven sjelf få lemna denna
verlden och eftertänkte för ett ögonblick huru jag skulle
kunna verkställa detta. Men, som sagdt är, det var blott
ett ögonblick som en så syndig tanke uppfyllde min själ.
Jag kom snart att besinna, att det var min pligt att vårda
det lif, Gud gifvit mig, och att om han här pålade mig
några sorger, så gjorde han det blott för att förbättra
mig. Härunder kom jag plötsligen att erinra mig det
besök, jag under resan till Skara gjort i Gudhems kloster,
och nu var mitt beslut fattadt, att söka en fristad
der. Jag lyckades utan svårighet komma ur staden och
gick sedan i flera timmar framåt, innan jag sökte någon
hvila. I en låg koja utmed vägen fick jag njuta några
timmars sömn ocK gick derefter vidare. Jag kom till
klostret och fick der tala med abedissan, fru Ingrid, åt
hvilken jag meddelade allt hvad som tryckte mitt hjerta.
Hon fattade deltagande för mig och lofvade, att ej för
någon, icke ens för min farbror, yppa att jag befann mig
der. Men jag måste då också antaga ett annat namn,

och fick från den dagen heta Elin i stället för Ebba. Den
klostersystern, som är med mig här, är den enda, som
helt nyligen fått veta mitt rätta namn.
— Har dm farbror under hela denhär tiden ingen
enda gång varit i Gudhem?
— Nej, det har han icke; men jag har ändå genom
abedissan då och då lyckats få veta, huru han befunnit
sig. Dock kan jag ej neka till att jag mången gång
känt mig frestad, att för honom yppa min vistelseort;
men hans stränga ord, innan vi skildes åt, ha alltid hållit
mig tillbaka, isynnerhet, som jag känner huru bestämd
och orubblig han är i de meningar, han en gång fattat.
Sedan jag emellertid fått veta, att man allmänt börjat
anse pater Ambrosius för död, har jag verkligen bestämt
mig för, att gifva mig tillkänna för min stränge frände,
och skulle redan ha gjort det, om jag icke fått höra att
han for en längre tid är bortrest i biskopens ärenden.
— Huru det förhåller sig med den saken och hvar
han för närvarande befinner sig, derom kan jag fullständigt
upplysa.
Då Hans härefter omtalat detta samt visat i hvilket
vådligt äfventyr herr Nils kastat sig, blef Ebba helt förskräckt;
men hon lugnades härvid åter genom det löftet,
att ett bud redan samma dag skulle med en skrifvelse få
afgå till hennes farbror för att vänligen uppmana denne,
att antingen för konungen erkänna sin brottslighet och
derför utbedja sig förlåtelse, eller ock i hast rymma landet.
Hans måste härefter redogöra för de öden, han sjelf
genomgått under de år, han varit borta från hembygden,
och Ebba gladde sig rätt innerligt då han berättade om
den framgång, han på den sista tiden haft. Då han med
lifligaste värma talade om Olaus Petri och dennes andliga
verksamhet lyssnade hon äfven med synnerlig upp-

märksamhet till hans ord. Äfven till den undangömda
klostercellen hade många af Luthers lärosatser beredt sig
en väg, och hos Ebba, likasom hos flera andra, hade, om
också omedvetet för dem sjelfva, frön blifvit utsådda till
en ädlare uppfattning af det gudomliga, än den, som påfve-
läran förut haft att inskärpa. XXVII.
Det sista kapitlet.
Ebba hade i Gudhem aflagt sitt klosterlöfte och antagit
doket. Hon visade derföre svåra betänkligheter, då
Hans omsider förde samtalet på fordna dagar och dervid
