icke förakta, utan snarare tillbedja den snöda mammon.
— Nå ja, tänkte Silfverhorn, i nödfall måste vi väl
göra en liten resa till Vaxholm och låta viga oss. . .
Visserligen stinker prästen mer än tillbörligt af finkel,
men ceremonien är lyckligtvis tämligen snart undangjord.
Till förklaring af denna monolog böra vi påpeka att
det lilla, för sin strömming och sina artillerister fräjdade
samhället i de dagar, då vår historia spelar, hade ett
prästerligt original vid namn Envallson, särdeles framstående
i Bacchi altartjänst, dessutom vitterlekare.

342 Det var denna värdige ärans man, som gjorde sig
förtjänt af den tvetydiga berömmelsen att till »ärans och
hjältarnes språk» öfverflytta en fransk dramatisk produkt,
på svenska kallad »Messalina», en ytterst liderlig produkt,
som ett par gånger under vårt århundrade blifvit tryckt
i smyg och som fortfarande betingar höga pris på bokauktionerna.
Tankegången förde Axel Anton von Silfverhorn till
nämda »Messalina», och då han hunnit så långt i sina
grubblerier spratt han till. Han erinrade sig nämligen
med ens Lydias båda systrar, dessa sköna varelser, som
ett olyckligt öde eller ett för varmblodigt temperament
kastat hejdlöst i den fala lastens armar.
Mera än en gång, särskildt efter det redan skildrade
besöket i spelhelvetet vid Trumpetarebacken, hade dessa
två dykt upp för hans minne. Han hade erfarit en
känsla af blandad sorg och leda. Tanken på dem var
omöjlig att helt och hållet förjaga.
Det finnes ännu i dag ett betecknande uttryck, som
lyder »gifta sig med hela familjen». Och mången är det
som haft skäl att beklaga sig öfver dess tillämpning i
verkligheten. Mången har med en djup suck måst foga
sig i en gnatig svärmoders tyranni, sett sitt hus belamradt
med snarstuckna svägerskor, ogenerade svågrar och »släkt
till släkten». Man har tyckt det var »synd om stackaren» och det
kanske med rätta —- särskildt då man varit nog lycklig
att själf förskonas från dylika obehag.
Men Axel Anton von Silfverhorn stod —- något som
läsaren tvifvelsutan måste medgifva — inför en annan och
och vida mera tröstlös framtidsutsikt.
Två notoriska kurtisaner som svägerskor!
Äfven om detta bedröfliga förhållande icke vore bekant
för hela världen, så kände Silfverhorn likväl med
djup grämelse det bittert förödmjukande däri.

343
Och hvad som icke var kändt skulle tvifvelsutan
hlifva mer än tillräckligt utkolporteradt i tidens fullbordan,
det vill säga efter Lydias och Axel Antons giftermål.
Ej skulle det yppas brist på lågsinta, om äfven högadliga
individer, som ifrigt komma att syssla med forskningar i
Lydias föregående historia. Och dessa grundliga forskningar
skulle naturligtvis yppa åtskilligt som hälst borde
begrafvits i glömskans djup.
Dessa tankar och ett flertal andra sysselsatte Axel
Anton von Silfverhorn ända till långt fram på morgonen
då vårsolen började sila sig in genom gardinspringorna.
Sömnen var fortfarande bannlyst från hans genomvakade,
blod sprängda ögon.
Sedan han en half timme vandrat fram och tillbaka
i rummet, allt under det skiftande känslor stridde om
herraväldet i hans inre, steg han in i sitt bredvid liggande
laboratorium, en tillflyktsort som han gärna uppsökte
och som dagligen bar vittne om hans naturvetenskapliga
flit.
På en af hyllorna tog han en liten flaska med tätt
åtslutande glaspropp.
— Det var väl märkvärdigt om ej häller detta skulle
hjälpa! mumlade han . . . Emellertid skall ingen kunna
säga, att jag missbrukar de medel, som jag har till mitt
förfogande. Och han tilläde:
— Nu skall det visa sig om jag verkligen är så pass
skicklig kemist som jag ibland, kanske förmätet nog, inbillar
mig vara. Då jag inte har någon annan att experimentera
på, får jag väl i nödfall experimentera på
mig själf.
Han vägde upp en kvantitet hvitt pulver som enligt
nutida beräkning skulle hafva motsvarat halftannat gram,
hällde det i ett glas vatten och drack detta i botten.
Därefter ställde han stegen in i sitt sofrum, och tre kvarts

344
timma senare hade sömnens gudom ändtligen förbarmat
sig öfver honom.
Pulvret var nämligen sulfonal, på mera vetenskapligt
språk : dietylsulfondimetylmetan.
Som kemist var Axel Anton von Silfverhorn onekligen
långt före sin tid.

15 .
Falska dukater och äkta madeira.
.Det är så många personer, som handla och uppträda
i denna berättelse att vi nödvändigtvis en och annan
gång för längre tid måste lämna någon af dem ur sikte.
Till dessa många hör äfven grefve Louis de Montagne,
den franske bankiren. Efter en rundlig mellantid uppsöka
vi honom nu en vårförmiddag, två dagar efter den,
som bevittnat hans nordiska ståndsbröders, grefve von
Anckarhjertas plötsliga frånfälle.
Mamsellerna Blanck. 44

346 Grefve de Montagne satt lutad öfver sitt arbetsbord,
och vid första påseendet skulle man att döma af det
spända uttrycket i hans ansikte kunna ha trott att han
ägnade sig åt en särdeles intressant sysselsättning. Denna
tro jäfvades ej häller af den ganska aktningsbjudande
guldhög, som låg uppstaplad framför honom.
Emellertid skulle den uppmärksamme iakttagaren i
grefvens ögon hafva saknat det lysande skimmer, som
kännetecknar den fullfjädrade Harpagon, sådan han framställts
exempelvis af en Knut Almlöf, andra berömda
svenska och utländska konstnärer att förtiga.
Grefve Louis de Montagne räknade nämligen icke
allt detta guld. Han undersökte det med pröfvande blickar.
Småningom hade han sorterat den ädla metallen i
två högar, den ena betydligt mindre än andra. Denna
mindre hög genomgick han ännu en gång, vägde hvar je
myntstycke i handen, höll det mot dagern, lät det klinga
mot den blankpolerade bordskifvan.
Det skulle hafva fordrats ett mycket vandt öra för
att upptäcka något egendomligt i denna klang. Egendomligheten
framträdde först vid en jämförelse — men
då framträdde dep äfven så mycket mera osökt och slående,
till och med för en icke sakkunnig. Man behöfde
sannerligen icke hafva genomgått en kurs vid Kongl.
Myntverket för att konstatera att mynten i den mindre
högen voro falska.
Alla dessa mynt voro eller, rättare sagdt, skulle föreställa
Gustaf III:s dukater. Med sin yttre glans och inre
ohållbarhet liknade de på visst sätt den monark, hvilkens
bild prydde deras ena sida.
Sedan den greflige bankiren slutat sin sysselsättning
reste han sig och började vandra fram och tillbaka.
Hans min röjde ingen förargelse. Det tycktes nästan som
om ett ironiskt leende hade krusat hans mungipor, då
han höll följande monolog:

347
— Sextiofyra dukater att föra in på vinst- och förlustkontot
. . . Nå ja, nog kan jag bära förlusten. . . Det
finns kanske andra som drabbas svårare än jag, och i
det fallet. . .
I detta samtal med sig själf häjdades han vid ljudet
af snabba steg utanför dörren. Denna öppnades omedelbart
därefter. Betjänten visade sig och anmälde med en
bugning: — Kommerserådet Tottie . . .
— Bed herr kommerserådet vara så god och stiga
in, sade grefven.
Och han fortsatte inom sig:
— Måhända en som råkat i samma fördömelse?
Omöjligt är det inte.
Den strax därefter inträdande finansieren, hvilkens
namn för öfrigt tillhörde de mest välkända i hela Europa,
var en präktig typ för den tidens penningaristokrati. Allt
det värdiga i hans ansiktslinier hade emellertid nu gifvit
vika för ett uttryck af den oförställdaste häpnad, ja, bestörtning.
Han andades tungt, formligen flåsade, och hade tungt
dignat ned på en stol, innan grefve Louis de Montagne
ens hunnit bjuda honom taga plats.
1 det han torkade sin svettdrypande panna med
silkesnäsduken råkade hans oroliga blickar förirra sig
bort till det bord, som grefven nyss lämnat. Han lyfte
ögonen mot denne och stammade nästan med ett slags
tillfredsställelse :
— Skulle kanske ni också, herr grefve . . .
— ... blifvit hugnad med falska dukater, menar ni
väl, herr kommerseråd? Ja, det äger nog sin riktighet.
KommerserådetT hämtade andan några sekunder.
Därefter frågade han:
— Den stora högen eller den lilla?

348 1 — Den lilla, gud ske lof, svarade grefven och slog
sig ned på en stol.
— Ni kan prisa er lycklig, min bästa herr grefve...
Det finns andra som inte sluppit undan för så godt pris.
— Skulle ni möjligen ha råkat ut för en ändå värre
malheur? — Värre? Jo, det vill jag lofva!... Ah herre gud!
— Nå, nå, bästa herr kommerseråd! Tag inte så
förskräckligt illa vid er!
Den olycklige finansmannen kastade på sin förnäme
yrkesbröder en blick af så omotståndligt komisk bedröf-
velse, att grefve Louis de Montagne med knapp nöd förmådde
undertrycka ett sarkastiskt småleende.
— Det är ingen konst för er att ge goda råd, herr
grefve, stönade kommerserådet Tottie ... Ni har icke som
en annan fattig stackare förlorat. . .
•— Fattig stackare! . . . Det är kanske ändå litet väl
mycket sagdt, eller hur? afbröt grefven.
Han tänkte på den världsbekanta firman Tottie &
Arfwidssons efter den tidens förhållanden kolossala rikedom.
— Fattig eller ej ... En förlust på fem tusen duka ter
svider likväl i skinnet, genmälde den andre, i det han gaf
ifrån sig en smärtsam suck.
— Fem tusen? ... Nå ja, då erkänner jag villigt att
saken ställer sig något annorlunda, utlät sig grefven.
Och han hade rätt. Fem tusen dukater representerade
en mycket stor summa i dessa dagar, då riksgälds-
ettan hade ungefär samma köpekraft som den efterfikade
tian i tjugonde århundradet.
— Ni skulle kanske behöfva en tröstebägare, herr
kommerseråd? föreslog grefve de Montagne . . . Jag har
nyligen fått hem en sändning ypperlig malvasier direkt
från huset Relámpago y Hijos, Funchal, Madeira.

349
Då många af våra läsare måhända sväfva i okunnighet
om hvad som förstås med »malvasier» torde möjligen
en kortfattad förklaring i detta sammanhang vara
på sin plats.
Den portugisiska ön Madeiras finaste vin är malvasier,
på engelska kallad malmsey. Det är ett lätt, eldigt och
balsamiskt likörvin, som växer endast på ett helt inskränkt
område vid öns sydkust. Det beböfver minst ett halft
dussin år för att hinna till fullständig mognad. De bästa
sorterna af denna oförlikneligt härliga drufsaft komma
aldrig i handeln, af det enkla skälet att de tillhöra kungliga
familjen i Portugal.
Vi kunna i förbigående nämna att intet vin på jorden
blir i så stor omfattning förfalskadt och eftergjordt som
madeiravinet i allmänhet. Man ersätter det med de förskurna
vinerna från Sydkanariska öarna, Azorerna, Kap-
landet och Spanien. I Frankrike — • särskildt i Marseille
och Cette — i Magdeburg och Hamburg m. fl. städer
bedrifver man med dem den afgj ordaste svindel, i det
man förarbetar gamla viner, äfvensom fruktvin, med
nötskalsextrakt, honung etc. och utgifver dessa soppor för
äkta madeira, som godtroget köpes och förtäres af en få-
kunnig allmänhet, den där åtminstone hvad Sverige beträffar
lika gärna kunde hålla sig till »landets egna hvita
vin», det hederliga eld vattnet.
Efter denna korta utvikning återgå vi till våra båda
finansierer. — Tack, min bästa herr grefve, det är inga tider
att säga nej, svarade kommerserådet Tottie. I synnerhet
som jag sedan länge känner till er goda vinkännedom
och era säkra förbindelser.
Och han tilläde med en viss galghumor:
— Efter så mycken falskhet skall det smaka skönt
att pröfva på något äkta.

350 — Ah, ni smickrar mig med ert förtroende, sade
grefven med en bugning.
Han ringde därefter på klockan och betjänten hörsammade
genast kallelsen.
Efter några minuter återvände denne med en ciselerad
silfverbricka, på hvilken stodo två böhmiska kristallglas
och en slipad karaff. Det härliga drufblodet skimrade
som gammalt guld i vårsolens milda strålar, som trängde
in genom fönstret.
Sedan tjänaren aflägsnat sig, gnolade grefve Louis
de Montagne med behaglig röst ett par rader af sitt hemlands
gamla dryckesvisa: Remplis tqn verre vide,
Vide ton verre plein! ... *
Därefter yttrade han i allvarligare tonfall, sedan de
låtit glasen klinga mot hvarandra och kommerserådet
smackat af välbehag:
— Eh bien! Nu, då vi sitta så här i godan ro,
skulle ni kanske vilja meddela mig de närmare enskildheterna?
— De närmare enskildheterna aro snart berättade ...
Linderoth, min gamle hufvudkassör och trotjänare lämnade
mig i dag inne på mitt enskilda kontor en påse dukater,
med ett innehåll, som skulle motsvara samma belopp i
riksgäldssedlar. — Nå, vidare?
— Jag räknade igenom summan ännu en gång, endast
för formens skull, begriper ni väl, och staplade upp
dukaterna i rullar med tjugufem i hvardera . . . Välan,
med mitt tämligen uppöfvade hörselsinne trodde jag mig
snart märka att allt inte var så som det borde vara.
Jag lät ett mynt falla mot stenplattan framför kakelugnen
* Fyll i ditt glas, det tomma,
drick ur ditt fyllda glas!

351
och den dofva klang eller rättare sagdt smäll jag hörde,
var inte guldets . . . Jag tog några gulingar på måfå
ur högen och prof vade dem med min fällknif och kom
till det slutliga resultatet att jag blifvit skamligt lurad ...
Lurad på hela fem tusen dukater, åh, du milde!
Den bedröfvade penningfursten förde glaset ännu en
gång till sina läppar, ty rösten stockades i halsen och
han förmådde icke fortsätta sin sorgliga redogörelse.
Grefven satt en minut försjunken i tankar och yttrade
sedan :
— Allt detta är nog godt och väl, bästa herr kommerseråd,
men precis lika mycket vet jag: att dessa dukater
äro falska, det lider ej det ringaste tvifvel. Själf
har jag ju gjort samma upptäckt, om också ej med lika
ledsamt resultat som ni. Det viktigaste återstår emellertid
ännu att veta: Hvilken är förfalskaren eller, för att
följa händelserna i deras gång, hvilken är utprånglaren
af de eftergjorda guldmynten?
— Ni säger något, herr grefve, svarade kommerserådet
med en suck.
-— Ar inte det hela en komplott? Och skulle inte
er gamla hufvudkassör och »trotjänare», som ni kallar
honom, kunna vara inblandad däri?
Kommerserådet reste sig från stolen med en åtbörd
af liflig harm. ,
Kinderna blossade och hans ögon sprutade eld.
Det var liksom om man skulle slungat honom en
blodig förolämpning i ansiktet, och han knöt ofrivilligt
sina knubbiga händer.
— Nej, herr grefve! utbrast han med det starkaste
eftertryck. Låt mig slippa att höra ännu en sådan misstanke
uttalas mot min gamle vän och barndomskamrat,
som längesedan skulle ha varit medlem af firman, såvida
ej hans blygsamhet hindrat honom att mottaga en dylik
utmärkelse . . .

»
352 — Nå, nå, sade grefve de Montagne i blidkande tonfall
. . . Hos oss penningkarlar sitter förtroendet ganska
löst, och därför är det ju inte så underligt om jag . . .
Kommerserådet afbröt med en häftighet, som han ej
gjorde sig mödan att tygla, utan gaf ännu mera ohäjdadt
lopp: — Mitt förtroende till den gamle hedersmannen Linde-
roth sitter inte löst! . . . Tillåt mig betona detta en gång
för alla, herr grefve . . . Jag har knappast sett en i alla
hänseenden mera gedigen och felfri människa än han . . .
Jag går inte för långt, då jag påstår att han saknar
alla fel utom ett. . .
— Och det felet skulle vara? frågade den greflige
bankiren lifligt.
Kommerserådet drog ännu en djup suck, innan han
svarade, och då detta svar slutligen kom, röjde det en
viss förlägenhet.
■—• Linderoth är mycket döf, sade han, egentligen
för döf, eftersom jag nu tvingas att tillstå denna svaghet
hos den präktige gubben.
Efter denna bekännelse, satte han sig något lugnare
än förut. Grefven smålog diskret.
— Denna döfhet förklarar måhända åtskilligt, yttrade
han med ett fint småleende, som genast uppfångades af
kommerserådet. — Ja visst, medgaf den svenske bankiren. Ni vill
därmed säga, att han kan se färgen, men inte höra
klangen. -— Alldeles riktigt. Detta är min oryggliga mening,
svarade grefven.
Och han tilläde hastigt:
— Det kommer mig att tänka på ännu en viktig sak.
— Hvilken?

353
— Att förfalskaren eller utprånglaren, hvilket han
än må vara, på förhand sonderat terrängen och gjort sig
underrättad om detta lyte hos er hufvudkassör.
— Ja, herr grefve, ni har rätt, instämde kommerserådet.
Ah, den skurken! Om jag ändå finge det nöjet
‘■'’V' i
att se honom steglad! . . . Det skulle göra mig så hjärt-
innerligen godt!
— Den förnöjelsen vore det onekligen synd att missunna
er, sade grefve de Montagne skämtsamt. . . Tillsvidare
kunna vi ju dricka en skål för den goda saken.
Dessa ord följdes omedelbart af handling.
Mamsellerna Blanck. 45

354 Den ädla drufsaften var af det slag, som lockar till
ofta förnyad bekantskap, och kommerserådets lynne undergick
småningom och nästan omärkligt en förändring till
det bättre. »Vinet fröjdar människan», säger numera aflidne
Syrach. Och denna sanning är nog oomtvistlig, ehuru
den förekommer i de så kallade apokryfiska böckerna.
I synnerhet om vinet icke består af lingon eller blåbär,
som exporteras från vår fosterjord för att efter behaglig
tid åter importeras och — värst af allt! — förtullas i
egenskap af Château Lafitte eller Veuve Cliquot Pon-
sardin. — Eh bien, herr kommerseråd sade grefve de Montagne,
i det han ställde glaset ifrån sig på brickan. Ni
har naturligtvis inte legat på latsidan, utan anmält saken
för polisen? — Fattas bara att jag inte skulle ha gjort det! utbrast
kommerserådet. Vid sådana tillfällen gäller det att
vara rask i vändningarna, och innan jag hade den äran
att göra er, herr grefve, min uppvaktning, hade jag varit
uppe hos själfva lagman Liljensparre. Jag lämnade
honom skurkens signalement, så bristfälligt det än var...
Han lofvade att göra hvad han kunde och satte genast
de knipslugaste af sina »sbirrer» i rörelse.
— Ni talar om ett signalement. . . Huru är detta
signalement beskaffadt?
— Ah, det är inte stort bevändt med signalementet,
svarade Tottie . . . En individ som växlar bort så mycket
guld . . . sicket guld! . . . måste naturligtvis väcka uppmärksamhet,
och så gjorde äfven banditen... Så väl
hufvudkassörren Linderoth som åtskilliga andra af vårt
folk erinra sig uslingen, men tyvärr alltför flyktigt för att
det skall kunna bli till någon egentlig nytta. Alla voro
emellertid öfverens om att han bröt på något främmande

355
språk, och de af våra kontorister, som varit utomlands,
påstå att detta språk var franska.
— Verkligen? Franska?
— Ja, det ser ut som om bofven skulle vara en
landsman till er, herr grefve, sade kommerserådet med
ett skratt, som kanske var alltför bullrande för att riktigt
öfverensstämma med den goda umgängestonens fordringar.
Grefve de Montagne tycktes emellertid ej lägga märke
till den något tvetydiga lustigheten. Han visste ju nogsamt,
att den icke var illa menad.
— Nå, hvad hade lagman Liljensparre annars att
förmäla? — Hvad skulle han väl säga?. . . Själf lär han
knappast ägna stor uppmärksamhet åt saken. Hån har
nog tillräckligt bestyr med att preparera allmänna opinionen
för det stundande kriget mot Ryssland, skulle jag tro.
Grefve de Montagne smålog.
— Jaså, det tror ni? sade han.
— Ja, herr grefve, men förstå mig rätt. Med »allmänna
opinionen» menar jag i detta fall de lägre klassernas
tänkesätt. Nog för att alla klasser kunna vara lika
goda, men ... ni förstår . . . någon skillnad blir det i
alla fall. . . Det måste bli det, så länge världen står . . .
— Och ni tror, att dessa så kallade lägre klassers
tänkesätt nödvändigt måste prepareras? frågade grefven.
— Ja, det tror jag alldeles bestämdt, herr grefve,
svarade kommerserådet i ett tonfall af den lifligaste öfver-
tygelse. Massan kan inte tänka för sig själf . . .
— Och därför måste andra, välvilliga och förståndiga
individer åtaga sig det kärleksverket att tänka i massans
ställe? af bröt den franske finansmannen med ett gåtfullt
leende. Kommerserådet fattade uppenbarligen icke hela ironien
i denna fråga. Han svarade med en min af oförarglig
själf belåtenhet:

356 — Alldeles riktigt, min bäste grefve. Ni fattar min
mening till punkt och pricka. Därför är det så roligt
att någon gång komma i tillfälle att resonera med er
om saker och ting — — —
»Allmänna opinionen!»
Sedan vi en gång kommit in på ämnet torde det
vara skäl att antyda huru denna allmänna opinion handhades
och reglerades under den tid då tredje Gustaf satt
på Sveriges tron.
Den allmänna opinionen står ju i oupplösligt samband
med sedlighetens allmänna tillstånd i ett land —
och på sedlighetens allmänna tillstånd tryckte under denna
period brännvinssupandet sin djupa, med så svår möda
utplånade stämpel.
Under förra perioden af Gustaf III:s regering hade
utkommit åtskilliga kungliga förordningar till handelns
och näringarnes fromma. Ej nog med att regeringen nu
så godt som försummade dessa förvaltningsgrenar, utan
hela eller nästan hela dess bemödande gick i stället
hufvudsakligen ut på att drifva det felsteg till sin höjd,
hvilket man då tillåtit sig, det vill säga brännvinsbränningens
förvandlande till ett regale, ett kungligt prero-
gativ. Regala pastorat och regalt brännvin!
Man uppmuntrade till supning både med författningar
och goda lämpor. Det gick till och med så långt att
det endast gaf anledning till ett roligt skämt, om någon
raglande af Årowobrännvin visade sig för sin nådige
konung. Anekdoten om Bellman är bekant.
Då denne en dag var ute och promerade i Gustaf
III:s sällskap sågo de båda en berusad person slå slinger-
bultar några steg framför sig på gatan.
Carl Michael utbrast då:
— Se där en af våra!

357
Skalderna uppstämde sitt lof öfver denna olycksaliga
dryck, som under den kunglige Bacchus’ hägn småningom
bief en nödvändighetsvara i hvarje enskildt hushåll och
en tröstare i lifvets alla vidriga skiften.
Hur var det den arme, spritförgiftade Bengt Lidner
sjöng? Jo, om vi icke missminna oss:
Helt tomt är mitt schatull,
min lyra är i kras,
men likväl på mitt glas
står Gustafs namn i gull!
Kongl. Brännvins direktion en skref vid ett tillfälle till
biskoparna, huru » Directionens ändamål, som var kärlek
till dygden, ej kunde bättre befordras än om allmogens
lärare, som den till själavården vore förordnade, sökte
förmå hvar sin församlings innevånare att ingå särskilda
föreningar om att ej vilja supa annat än kronans brännvin
och uppsnoka lönnbrännerier.»
I sin historik öfver svenska brännvinslagstiftningen
yttrar på ett ställe den varmhjärtade och snillrike nykter-
hetsaposteln Pehr Wieselgren, den nuvarande fångvårds-
chefens fader:
»Bruket att truga människor att supa, att hålla sina
vänner, medan en annan nedöste supen, att först svärja
på att vännen skulle supa, sedan visa honom, att han
blefve orsak till en mened, om han ej söpe o. d., har
ej kunnat spåras framom den tid, då det var en under-
såtlig dygd att befordra de legalabränneriernas ändamål.»
Från den tidens Upsala berättas en betecknande
historia, som, författaren veterligt, ej förrän nu sett dagens
ljus i tryck.
En försupen teologie studerande, bland kamraterna
kallad Kinken, erhöll prästerligt förordnande någonstädes
i öfre Sverige.

358 Då han i vederbörlig tid återvände till Upsala och
någon, som ej kände till förhållandet, frågade honom
hvar han så länge befunnit sig, svarade Kinken:
— Jo, kära bror, du må tro, att jag varit långt uppe
åt h—e uppe i Norrland och saftat i bonditerna det
sanna kristendomsbrännvinet !
Och i Skåne inträffade det att en verklig kyrkoherde,
kontraktsprost, om ej minnet sviker oss, omtöcknad af
nattens brännvinsorgier, med ty åtföljande kortspel, steg
