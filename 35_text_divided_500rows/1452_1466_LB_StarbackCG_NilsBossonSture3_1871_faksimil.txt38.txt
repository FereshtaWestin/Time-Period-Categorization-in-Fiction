blott uttalar och förkunnar hvad redan hvar och
en vet. Ceremonien är för dem allt, det lif, som den
betecknar, intet, och mången vet knappast af det
senare annat än genom den förra.
En hvar visste, hvad denne riddaren gjort för
denne konung, men allt hans görande och låtande,
alla hans strider, hans mödor och hans segrar,
voro liksom utkämpade och vunna i skymningen,.

riddaren och hans män och hans folkhär voro som
namnlösa skuggor, och ingen talade stort om dem,
tast blod flöt och lif spildes öfver allt, der de
drogo fram, och fast de offrade sig sjelfva för det
högsta, en menDiska kan offra sig för, sitt
lands sjelfständighet och frihet. Nu rann liksom
solen upp öfver fältet, nu säg man både anförare och
stridsmän i fullt dagsljus. Nils Stures namn blef
dagens första namn, alla äflades att få räkna fru
Brita för sin vän, alla sökte draga hennes söner
till sig, ehuru knappast någon mer än de närmaste
fränderna ännu kände deras namn.
Konungen , gick sin gång så strålande och
lycklig genom salen och försvann i ett angränsande
rum, alltjemt förande Nils och Brita med
sig. Och nu blef der ett tal och ett meningsutbyte
mellan alla dem, som befunno sig i den stora
salen. — Hvad synes dig, broder? — yttrade Erik
Axelsson till Ivar helt sagta, just som konungens
hufvud försvann i dörren.
— Riddaren vederfares intet annat, än rättvisa!
— svarade Ivar.
— Det är också icke derom jag spörjer —
återtog Erik leende.
— Du tänker på konungens testamente!
— Ja .... på konungens testamente .... Är
detta början, så är det icke svårt att sluta till,
huru det kommer att lyda ända igenom, och för
en makt, som vill bestå och icke ramla för första
vindstöt, är konungens testamente så vigtigt och
vigtigare, än den heliga smörjelsen i Upsala domkyrka
! Tänk dig blott, om herr Nils redan i denna
qväll återfordrar af mig sin sven, om hvilken han
redan en gång talat till mig .... Hans blotta anklagelse
är i denna stund så mycket värd, som
laga bevis!
— Jag vill tala med herr Nils! — yttrade
Ivar efter en stunds betänkande. — Han är af ett

ridderligt sinne, och jag ville icke för ali makt i
verlden förlora hans vänskap!
Herr Erik nickade bifallande till broderns beslut,
som uttalats högre och med en fastare ton,
än det löregående samtalet, men i detsamma fick'
han ögonen på lille Svante, som närmat sig och
nu stod tätt framför bröderna. Moritz befann sig
bland fruarna i andra ändan af salen och vann
genom sitt stilla väsende och sitt sköna utseende
allas bjertan.
-- Min fader har ock eder af hjertat kär,
herr Ivar! — sade Svante frimodigt och såg upp
på den ståtlige riddaren, hvars förvåning vid gossens
första uppträdande med ens slog öfver i en
uppriktig beundran, då han rätt fick tillfälle att
iakttaga dennes raska väsende.
En lifiig rodnad betäckte Svantes kinder vid
riddarens genomträngande blickar, ty äfven herr
Erik såg honom nu, men med en skärpa, som icke
förfelade sin verkan.
— Jag tycker ock om eder, herr Ivar! —
tilläde han - och sådan en man vill jag blifva i
mina dagar, att man må kunna säga detsamma
om mig, som om min fader och om eder.
— Hvad säger man då? — sporde Ivar och
fattade gossen i axeln.
— Att I ären tappre män och ärlige riddare!
.... Men till eder herr Erik — tilläde
Svante, hvilken nu började öfvervinna den bekläm-
ning, som han först känt, när han nalkades de
allvarsamma männen — till eder herr Erik har
jag ett ord eller par att säga, som I måsten gifva
mig godt besked på, om jag skall sätta eder så
högt, som eder broder.
Allt fleie riddare hade samlat sig omkring
gossen och de båda Axelssönerna, och alla skrattade
högt åt den förres djerfva tal. Herr Erik
sjelf kunde icke annat än le och uppmuntra sm
lille öfverman, ehuru oron, han visste ej huru eller

hvarför, Bjöd häftigare inom honom framför den
lille spörjaren, än han ville tillstå för sig sjelf.
— Hvad kan du så hafva att säga mig, lille
karl? — sporde han och log helt vänligt.
— Hvar hafven I gjort af Hollinger? — blef
Svantes svar, och det kom så tvärt, det skar så
skoningslöst in i riddarens hela tankeverld, som en
väl riktad och med kraft afskjuten pil.
Herr Erik studsade till, och visste ej, hvad
han skulle tänka eller tro, eller huru han på godt
sätt skulle blifva af med den närgångne pojken.
Men det undgick icke denne, huru djupt hans
spörjsmål tagit, och ehuru hjertat skalf i barmen,
ville han icke släppa sitt öfvertag.
— Hollinger är en af min faders raskaste
svenner, och jag tycker mest om honom af alla,
fast nog Brodde ock är en tapper karl och äfven
Erik .... Men Hollinger sätter jag ändock framför
de andre, och han har fallit i edra händer,
herr Erik, han och Faste, som kom från fru Brita
på Hammarstad i min faders tjenst ....
— Du vet mera än jag, min vän! — yttrade
herr Erik och log fortfarande, ehuru leendet blef
allt mera stelt och blicken allt mera orolig.
Med en urskillning och en granlagenhet, som
väckte brödernas förundran, fattade Svante riddarens
hand och förde honom med sig bort ur
ringen. — Det är blott med eder jag vill tala om
detta ärendet — sade han och tilläde, sedan de
hunnit en fönstersmyg: —I måsten gifvaHollinger
friheten åter eller ock säga mig, hvar han föll i
striden eller om han dött i fängelset, herr Erik . . . .
Och det skolen I lofva mig nu här, der vi stånda
gent emot hvarandra; jag har fullgod lösen
att gifva för svennen, och sägen I nej, så ... .
— Käre gosse — afbröt herr Erik — du tager
saken häftigare, än som dig höfves! .... Kan
jag något förmå, så vill jag gerna göra det för

din raskhets skuld och äfven för din fader, hvad
så du bjuder mig lösen eller icke!
— Det skolen I hafva tack för, herr Erik!
Det låg något så förtröstansfullt i gossens an-
sigte, nar han uttalade sitt tack, hans ögon strålade
så lifligt och han tycktes vara så viss om sin
sak, sedan han fått riddarens löfte, att dennes
eget anlete ljusnade dervid. Svante tog ett steg
åt sidan och såg bort åt den ändan af rummet,
der Moritz befann sig, som om han ämnat helt
hastigt efter uträttadt ärende begifva sig dit, men
så vände han sig åter plötsligt till riddaren och
sade: — 1 skolen veta, att jag hafver en lösen, som
efter hvad kaniken, herr Erik Olofsson sade mig,
när han drog genom Westerås en gång, är för
eder i värde mera än tvenne sådane svenner som
Hollinger, fast jag håller denne svennen värd mera
än tio gångor denna lösen.
Riddaren blef allt mera lysten att lära känna
denna lösepenning, och kanikens namn visade honom
med ens farau större än någonsin af det vapen,
som belann sig i gossens ego. Han gjorde derför
ett och annat spörj smål för att vinna kännedom
om, hvad Svante menade, och denne var ingalunda
svår att gå hans önskan i detta afseende till
mötes. Han berättade på sitt vanliga raska sätt, huru
han ocli brodern en dag förliden höst befunnit sig
invid stranden af den å som flyter fram förbi Hammarstad,
och huru de derunder, i det de förföljde
en and, som sam i vassen, kommit ända iram under
fönstren af fru Britas gård. Der hade de nödgats
uppgifva hoppet att vinna anden, men i stället
hade de vunnit den lösepenning, som han nu
ville bjuda för Hollinger. De hade just stått i begrepp
att vända om, då de hade fått se ett af
fönstren på Hammarstad öppnas och hört häftiga
stämmor tala derinne. Detta hade qvarhållit dem,

och några ögonblick derefter hade något utkastats
genom fönstret och nedfallit i vattnet alldeles framför
fotterna på dem. De beslöto genast att fiska
upp detta, och efter många fruktlösa försök lyckades
det.
— Och hvad var det så du fann? — sporde
herr Erik och fattade Svantes hand.
Svante såg upp på riddaren och dröjde med
svaret, liksom om han plötsligt ändrat tanke vid
riddarens spörjsmål och funmt, att han icke borde
hafva så brådt med uppdagandet af sitt fynd.
Men lika hastigt slog han sitt hufvud tillbaka och
såg riddaren öppet och oförbehållsamt in i ögonen.
Han tycktes finna sin första tanke ovärdig
både sig sjelf och den han talade med.
— Yi funno — svarade han derför, men helt
tyst, rädd liksom för sin egen stämma, — Yi funno
en hel knippa signet af olika storlekar ....
— En knippa signet . . . .?
— Ja ... . der var kung Carls, der var min
farbroders, herr Svantes på Ekesjö och en hel
mängd, men — Svante höjde sig upp på tåspetsarna
för att komma så nära som möjligt riddarens
öra — herr Erik Olofsson sade mig, att de
alla äro falska, och att....
Han uttalade icke meningen, och han behöfde
det icke heller, ty riddaren begrep den full väl,
och han förde handen för sina ögon, liksom ville
han afvärja den förfärliga syn, som mötte hans
blick. Det var sålunda osminkad, naken vanära,
som hans fränka dragit öfver sig! Det var icke
mer fråga om ränkor till förmån för den danske
kungen, hvilka, om de yppades, kunde stämpla
henne som förrädare, utan det var grof brottslighet
mot heder och ära man och man emellan,
simpel tjufnad och eländigt bedrägeri.
Det svindlade för riddarens ögon, och han
hade svårt att blifva herre öfver sig. Men då närmade
sig herr Ivar och några af dem, hvilka un-

der tiden samtalat med denne, och detta gaf honom
kraft att återvinna sig sjelf.
— Du är en präktig pojke! — sade han med
rörd stämma. — Aldrig, aldrig skall Erik Axelsson
glömma dig!.... Din lösen vill jag icke
hafva! — Så mycket det smärtar mig, skall lagen här
hafva sin gång, men mitt löfte till dig skall jag
derför icke svika!
Under tiden hade konungen fört Nils och Brita
genom gemaken, det ena efter det andra. Han
sade derunder intet, men han påskyndade omärkligt
sina steg, likasom om det legat honom om
hjertat att rätt snart fullborda sin vandring. Nils
och Brita å sin sida kunde icke fråga, hvad hans
mening var; de blefvo helt förstämda, och ju mer
de atiägsnade sig från de rum, der konungens gäster
befunno sig, desto tystare biet det, och deras
steg genljödo i de tomma rummen. Det var, som
om de tre vandrat tillsammans på minnets marker,
der idel tystnad rår, men der ej ord behöf-
vas, endast öga, ty allt talar, allt ler i sommar-
grön iägring.
Här lektes och dansades fordom i den sköna
drottningens tid, här stod en gång Britas eget
bröllop, der borta på andra sidan var jungfrulof-
tet, der hon kläddes till brud, och der riddarlof-
tet med höganloftsbron, hvarifrån Ove Lauritssons
minne vinkade emot henne frid och försoning.
Slutligen stannade konungen framtör dörren
till det rum, der hans drottning dog.
Han förde handen till nyckeln, men handen darrade
och hela den höga skepnaden tycktes skakas
af en våldsam rörelse, som blixtsnabbt meddelade
sig äfven åt hans följeslagare.
Så väl Nils som hans hustru började dunkelt
ana, hvad konungen ville med denna vandring..
Dörren gick upp, och de inträdde i drottningens
rum, som konungen sedan förvandlade till ett
bönkapell. Nu voro väggarne nakna, ingen tapet,

intet hy ende fans qvar af det som fordom der funnits.
Endast i taket hängde en lampa, som spred
ott osäkert ljus öfver tomheten. Alltsammans liknade
en vissnad blomma, som höstvinden beröfvat
sin fägring, men som står qvar ännu, när en ny
sommar med en ny sol spridt värme och lif på
jorden. På den ena väggen, der en sten tycktes hafva
lossnat i muren, stod ett måladt kors.
Konungens ögon hvilade derpå, och de blefvo
fulla af tårar, och åter greps han af denna feberaktiga
darrning, som innan han öppnade dörren
och inträdde. Slutligen liksom öfverväldigad af
sin inre rörelse föll han på knä och bad länge
med händerna sträckte mot det svarta korset.
Stärkt af bönen, reste han sig upp och fattade
sina följeslagares händer.
— Långa, långa år hatva förflutit — sade
han, och tårarne trängde honom åter i ögonen —
sedan jag sist beträdde detta rum .... Jag ville
icke återse det, förr än jag hade dig vid min sida,
Nils .... ty din gamle herre måste bikta för dig.
Och den bikten skall ock du höra, Brita, du som
var vid min drottnings sida till det yttersta! ....
Ack, att jag förr, långt förr hade fylt min fromma
Karins bön .... mycket hade då varit annorlunda
än som det nu är! Och likväl är det, som
om jag ännu i denna stund skulle vilja söka ett
nödvärn, bakom hvilket jag kunde sticka mig
undan. — Fullgod upprättelse hafven I lemnat mig,
konung! I hafven gifvit mig mera tillbaka, än hvad
I någonsin tagit mig ifrån! — yttrade Nils med
värme, och sökte med blick och ton lugna den
upprörde konungen.
— Än bitterheten, kölden, skyggheten
allt detta, som dröjde qvar i mitt sinne, ännu sedan
jag måste erkänna, att jag gjort dig orätt, ja
ännu, Nils, när jag i dig såg den ädle rädda-

ren af mitt lif och gaf dig min sköna franka till
maka! — Hvad som fordrar lång tid att växa upp,
kan icke på kortare tid försvinna! — inföll Nils.
— Nej, ack nej, Nils! .... Der ligger icke
orsaken .... Jag har varit en bedragare mot dig,
mitt onda samvete, Nils — se der hvad som alltid
skar ett oöfverstigligt svalg mellan mig och
dig, hvar gång jag såg dig och vilie nalkas dig i
vänskap och kärlek, som fordom. Mitt onda samvete
.... en fullständig bekännelse var det enda
medlet att tysta förbannelsen i min själ, och denna
bekännelse var jag alltid för svag att uttala. Nu
står jhg inför dig gammal och grå och med darrande
tunga, och nu, nu, när denna verlden ej
mera lockar mig som fordom, nu först har jag
makt nog att uttala de svåra orden .... Så skröplig
och svag har den rike och mäktige konung
Carl varit . . . .! Det är den fattige och maktlöse
konungen som nu talar till dig!
— Konung, konung! Hvad I hafven kunnat
göra mig emot, det hafven I gjort godt igen! —
yttrade Nils och tryckte konungens hand.
— Ännu icke, Nils, ännu icke! — stammade
konungen. — Men nu vill jag göra det. Ser du,
Nils, din herre och konung har burit din egendom.
Förblindad af den inneboende kraften i din
morfaders halsband, har jag burit det långa år,
njutit makt och ära, varit uppburen och afundad,
och inidt derunder måste jag lyssna till en stämma
inom mig, som sade: allt detta är icke ditt,
det är stulet gods! .... Det var trollsmyckets förbannelse,
Nils, som stal tillbaka den lycka, det
gaf, som gaf mig skenbar vänskap i stället för
den verkliga, hvilken jag stötte ifrån mig, och som
döfvade mitt bättre jag, så att jag såg utan att
se och hörde utan att höra.... Och likväl kunde
jag icke slita mig lös och rycka mig upp ur de
bojor, hvari jag var sluten! Min Karin var mitt

samvete .... men jag kunde icke ens uppfylla hennes
bön! Konungen betäckte sitt ansigte med siDa händer,
och djupa suckar trängde sig fram ur hans
beklämda bröst.
— Här i detta rum utandades hon sin sista
suck, och här bad hon lör mig, och här — det var det
sista hennes stelnande läppar uttalade, här stäldelion
till mig en bönr som dock hennes kärlek förmenade
henne att uttala högt, men den gälde ditt halsband
Kils, och att jag skulle återställa det till dig... . Och
nu, först nu, sedan hennes stolt hunnit förmultna
i jorden, och jag sjelf står på grafvens brädd,
träder jag till fullbordandets altarring!
Han sträckte bedjande sina händer mot höjden,
men hans anlete strålade skönare än någonsin
i hans ädla uppsåt att en gång öfvervinna
sig sjelf. — Der! — fortsatte han och förde Nils fram
emot korset på väggen — der lät hon urholka
muren, pä det att jag skulle fä ett gömställe för
mitt stulna gods, tillä jag hunnit fullborda segern
öfver mitt fåtängliga sinne och kommit till visshet
med mig sjelf att återställa din egendom åt dig ....
Hennes bön, hennes varma "tro på min förmåga
väckte mig .... du Nils, du sjelf räckte sedan min
drottning handen i mitt omvändelseverk. Din kraft
att bära olyckans hårdaste slag och dock aldrig
svika din riddared, det bländande ljus, hvari du
stod inför mig i samma ögonblick, som jag var
färdig att gifva ditt hjerta det svåraste sår, i det
jag gaf ditt bjertas mö åt en annan, — det gaf
mig kraft att fullgöra kärlekens tysta bön. Innan
jag förde dig och Brita i brudstol tillsammans,
hade jag befriat mig från det förfärliga trollsmyc-
ket! — Liksom för att slå mig med vissheten om
den rikedom, som jag beröfvat mig, inträffade omedelbart
derpå olycksnatten vid Strengnäs och jag
förlorade min krona.

Hans panna lade sig i djupa veck, och blicken
blef mörk. Det syntes, huru fiffigt han återkallade
i sitt minne denna motgingstid. Likväl
fortsatte han med fattning, i det hans öga fästa-
des på korset.
— Då svigtade mitt mod .... Jag var fast
besluten, när jag trädde inom slottets murar att
åter bemäktiga mig smycket och dermed binda
lyckan vid mitt svärd .... Det var en hård strid,
hårdare än den som sedan väntade mig på Mälarens
is. Jag såg å ena sidan min hånande fiende,
å den andra min bedjande drottning, den förre
manade mig att taga, den senare att för alltid af-
lägsna ifrån mig denna djefvulska klenod .... Ur
den striden gick jag som segrare, Nils! Och kanske
.... kanske var det så jag vann mod, — jag menar
det mod och den kraft, som manneifbehöfver för
att stå okufvad och segersäll ännu, när all lifvets
glädje brister .... Jag vann kraft att möta dig och
säga dig sanningen, Nils . . . .! Men ack, huru skulle
icke äfven sjelfva deona mitt hjertas innersta önskan
sättas på prof. Jag kom tillbaka och bar
ännu en gång Sveriges krona, men dig såg jag
icke, Nils .... och man sade mig äfven, att du
blifvit min fiende. Skenet var emot dig, men jag
kunde icke anklaga dig .... Så kom du till mig
i min förvisning på Raseborg. Jag kunde då hafva
öppnat mitt hjerta för dig, men jag gjorde det
icke. En skymt af min forna stolthet, understödd
af vissheten om, att du sjelf sjunkit ned från den
liöjd, som du dittills intagit i mitt sinne, — se
der, hvad som då beröfvade mig min kraft på
nytt . . . .! — Nu har du lagt mig riket för mina
fotter .... och nu har jag uppfylt mitt samvetes
bud och min drottnings bön! Och nu spörjer jag
dig till, om du kan förlåta mig, Nils?
Nils stod gripen af den djupaste rörelse, och
tår efter tår perlade ned utför hans manliga kind.
— Kunden I se i mitt hjerta, konung Carl,

skullen I se, hvilken fullhet af glädje, som dessa
edra ord hafva skänkt mig! Visserligen är detta
den lyckligaste stunden i mitt lif!
Och konungen utbredde sina armar och slöt
den ädle mannen till sitt hjerta, ehuru han sjelf
var så rörd, att riddaren måste så godt som uppbära
honom.
Men Brita stod som ett budskap från den bortgångna
drottningen, som bild af försoningens tysta
engel vid sidan af dem båda och tackade i en varm
bön Guds moder för den glädje, hon sparat dem till
denna dag.
Så gick konungen fram till stenen, på hvil-
ken korset stod måladt, lyftade den sagta ned ur
sin urhålkning och satte den utmed muren vid
sina fötter. Han var blek som döden, och hans
hand darrade våldsamt.
Nils förstod, att han ämnade taga fram det
gömda halsbandet och återlemna honom det, och
äfven han stod i spänd väntan, öfverväldigad af de
minnen, som voro förknippade med detta halsband
och nu liksom genom ett trollslag trädde fram allt
ifrån hans moders dödsbädd och natten i Silfver-
hättan till färden på Hjorten och falken grå, som
slutligen satte hans eget beslut i verket och flög
bort med hans smycke, hvarvid den gröne riddarens
leende bild i ett öfverjordiskt ljus trädde
fram för hans inbillning och sjöng sitt omqväde:
Linden bär löf och löfven falla af,
Men jorden bär alla gröna skogar.
Då drog konungen tillbaka sin hand och tog
ett steg inåt rummet med blicken vildt stirrande
framför sig och återhållen andedrägt.
— Guds död, Nils! — ropade han — det fin- ■
nes der icke!
Men Nils log, och hans leende var som ett ;
återsken af den ädle mannens, hvars bild i detta i
ögonblick framträdde tydligare än någonsin.
— Så är då allas vår önskan fyld, konung!

— sade han. — Och månde det olycksbringande
smycket förblifva der det är till domedag!
Konungen stod liksom förstenad, med den ena
banden bårdt knuten framför sitt bröst ocb med
ögonen hvilande på stenflisan vid golfvet, der korset
stod måladt. Riddarens ord tycktes icke tränga
till hans själ.
Men Brita gick fram och fattade hans band
ocb såg bedjande upp till honom, i det bon sagta
framhviskade: — Glömskan är ock en lycka . . . .! Ack,
aldrig kunde någon tro, att detta smycke skulle
skapa en sådan lycka, som den, bvilken vi i denna
stund njutit. Må det aldrig mer komma till synes,
aldrig, aldrig! Tungt var dig smycket, frän-
de, tyngre den konungakrona, som det förde med
sig; men på den sanningen hvilar det närvarandes
lycka !
Ocb liksom Sauls sinne söfdes till ro vid tonerna
af Davids harpa, så veknade konungens
bjerta vid hans sköna fränkas milda och ljufva
ord. Stelheten försvann, blicken blef varm igen
ocb han slöt den fromma tröstarinnan intill sig.
— Ja, du bar rätt, fränka . . . .! Mitt skiftesrika
lif bar lärt mig mycket och framför allt det,
att konungakronan bräckt min lycka! Nu i min
lefnads afton, då jag samlar mina minnen, vill jag
sätta den lärdomen främst, liksom ett testamente
till dem, bvilka efter mig skola hägna om Sveriges
land! Blicken hvilade djup och betydelsefull på Nils,
hvars hand han fattade ocb tryckte.
När de åter inträdde i salen bland alla rid-
darne och fruarna, var konungen sig lik igen, glad
och leende ocb lycklig, sådan som man icke mindes
honom sedan långt tilibaka i tiden.
Men Nils Stures namn fördes på allas läppar
såsom den ypperste mannen i Sveriges rike.

TESTAMENTET,
HISTORISK BERÄTTELSE I TRENNE AFDELNINGAR
OM SLUTET AF STRIDERNA MELLAN CARL YIII
OCH ERKEBISKOP JÖNS SAMT UNIONENS
ÖFRIGrE VÄNNER INOM SVERIGE
C. GEORG STARBÄCK.
TREDJE AFRELNINGEN.
SEGRAREN.
STOCKHOLM, 1871.
F. & G. BEIJERS FÖRLAG.
Hvarje samling utgör en afslutad berättelse och
säljes serskildt. J

TESTAMENTET,
HISTORISK BERÄTTELSE I TRENNE AFDELNINGAR
OM SLUTET AF STRIDERNA MELLAN CARL VIII
OCH ERKEBISKOP JÖNS SAMT UNIONENS
ÖFRIGE VÄNNER INOM SVERIGE
AF
C. GEORG STARBÄCK.
Den som hafver en fulltrogen vän,
en och icke flere,
han älske honom väl och hafve honom kär,
