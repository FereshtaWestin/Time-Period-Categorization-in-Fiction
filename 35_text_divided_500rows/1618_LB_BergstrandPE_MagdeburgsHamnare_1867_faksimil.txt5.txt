Pappenheim och sedan föll, i spetsen för sina ryttare,
red han i sakta skridt och igenkände, bland de ännu
qvarstående ruinerna, den plats på hvilken han föll
och i flera timmar låg afsvimmad. Den gången var
han dock ej så nära döden, som när han kort förut
efter sitt första vapenprof sårades, och då han kanske

blott hade en ung flickas ömma omvårdnad att tacka
för sitt lif. Under krigets omväxlingar hade han ej
erhållit några underrättelser, hvarken om Anna von
Guericke eller henues broder, och öfvertygelsen om
deras död på den dag då trettitusen menniskor i Mag-
deburg omkommo, hade inställt de efterspaningar han
till en början gjorde. Han visste ej ens, att han nu
i sitt blifvande värdfolk skulle återse sina gamla vänner,
ett förhållande, som lätt förklaras genom den tidens
brist på alla slags kommunikationer, och krigets
oredor. Nu framstod för honom lifligt minnet af
hans vårdarinna, och hans öfverraskuing var ej ringa,
när han på Altmarkt i sitt blifvande qvarter igenkände
sin förra värds, rådsherrus återuppbyggda palats.
En glad aning föresväfvade honom, och med den mest
hjertliga och oförställda glädje, återsåg han Anna von
Guericke. Så mycket mer otvunget var Annas uppförande,
som hennes aldrig bortdöende känsla var allt
för upphöjd, allt för litet sjelfvisk för att kunna rödjas,
och som hon just derföre ej behöfde lägga band
på sin glädje och sin vänskap, fullt förvissad som hon
var, att den unga mannen aldrig hos henne kunnat
ana någon annan känsla.
I Magdeburg och hela trakten stod nu i allmänhetens
ögon sjelfva den stora Baner tillbaka för Hag-
deburgs förra försvarare och rikskanslerens mag. Sjelf
njöt han dock ej så mycket af sina triumfer som
Anna, i hvars rena själ ej ens en känsla af afund
mot hennes lyckliga rival kunde insmyga sig. För
henne var Björnstål ett ideal, och hennes svärmiska
känsla nedtystade såväl hennes egoism som hennes
utmärkta förstånd till den grad, att hon, öfverseende
Björnståls vanliga menskliga svagheter, betraktade
honom nästan såsom ett från himmelen återtaget helgon,
hvars skyddande ande hon ville vara.
Vid ett tillfälle, då de voro ostörda, vände sig
Björnstål hjertligt till Anna. — Min Ebba och jag
hafva ofta talat om er, fröken Anna, och som jag mer
än en gång sagt, att jag haft er omvårdnad att tacka

för den lyckan att ega henne, så yttrade hon en gang,
när hon beklagade er förmodade död, den önskan att
ega ert porträtt. Med huru mycket större glädje
skulle hon ej nu emottaga detta porträtt, när hon vet
att ni lefver. Vill ni min fröken, göra Ebba den
glädjen att gifva henne ert porträtt, så hoppas jag, att
ni såsom gengåfva mottager hennes. — Härvid framtog
generalen ett litet miniatyrpcrträtt i medaljong
infattad i äkta perlor och gaf det åt Anna.
Rodnande mottog fröken von Guericke medaljongen
och aflägsnade sig, etter att blott med en tacksam
blick och en lätt bugning ha besvarat den svenska
generalens anhållan.
Hon skyndade in i sitt rum och framtog en medaljong
med sitt eget porträtt, hvilket hon jämförde
med det svenska fruntimrets,. och ett mildt men vemodigt
leende gaf derunder hennes ansigte ett uttryck
så vackert, att hon i detta ögonblick kunnat täfla med
den sköna Ebba Oxenstjerna. Snart fann hon dock,
att infattningen kring hennes eget porträtt var bade
dyrbarare och smakfullare än på den förnäma svenskans,
och gick derföre tillbaka för att bland sina
skatter af nipper söka ett med enklare infattning. Med
qviulig finhet valde hon länge för att få det mest
anspråkslöst infattade, men ändå vackra och lyckade,
samt stadnade vid en ovanligt liten medaljong, infattad
i en krans af små safirer.
• Hon skyndade tillbaka och lade den lilla medaljongen
i generalens hand. — Det gläder mig af allt
hjerta, — sade hon, — att er grefvinna har mig i
tacksamt minne, liksom ni, herr general, och edert
vänliga sätt att begära mitt porträtt, förvissar mig,
att det skall dröja länge innan ni på andra sidan
hafvet glömt Anna von Guericke och endast har detta
porträtt qvar såsom minne af henne och det förstörda
Magdeburg. Generalen hann ej svara, ty friherrinnan Baner,
som var barndomsbekant med Anna och anade hennes
känsla för den unga svensken, misstänkte nu att ett

kritiskt ögonblick var för handen, och afbröt deras
mellan-fyra-ögon. Dock hade Anna märkt, att en tår
varit nära att smyga sig fram i Björnståls öga och sedan
märkte hon att han något tankspridd besvarade Baners
och hennes broders frågor. ^ / ...
Följande morgon voro både Baner och Björnstal
på väg till Leipzig. 10. Earväl.
Tiden gick härjande fram öfver Tysklands fält,
och krigets dämon kräfde sina offer icke allenast på
slagfälten, utan ännu mer genom härjande farsoter.
Den svenska härens moder, friherrinnan Baner, fördes
döende från lägret till Magdeburg, der hennes fränka,
Anna von Guericke, tillykte hennes ögon. Sjelf följde
Anna von Guericke liket till Stralsund, hvarifran det
med stor prakt fördes på ett svenskt örlogsskepp till
Stockholm och nu hvilar i Banérska grafkoret i Bid-
darholmskyrkan. Detta var fyra år efter sist skildrade
händelse, men fem månader efter sin andra gemals
död stod Baner för tredje gången brudgum, och hans
maka blef den vackra sextonåriga markgrefvmnan
Johanna af Baden Durlach. Tre månader efter detta
bröllopp och åtta månader efter sin andra gemals död,
hade farsoten skördat Baners lif, och hans lik fördes genom
Magdeburg för att nedläggas vid hans andra hustrus.
Ett och ett halft år efter Baners död och elfva
år efter slaget vid Leipzig stod på samma plats ett
nytt slag emellan svenskar och kejserliga. Nu var det
dock ej Tillys stora tertier eller Pappenheims tunga
kyrassierer, som kämpade mot Gustaf Adolfs nya skola,
ty nederlagen hade lärt de kejserliga att strida pa
svenska. Men icke desto mindre blef utgången den-

samma som elfva år förut, ty svenskarna vunno en
afgörande seger. Den var dock i flera afseenden
dyrköpt, och flera högre officerare stupade. Yid
sista anfallet af Piccolomini, sårades general Björnstål
och fördes af pfalzgrefven Carl Gustaf af Zweigbrucken
ur striden. Ehuru såret hotade att blifva farligt, antog
icke desto mindre Björnstål, trots läkarnas förbud,
befälet öfver en corps, som skulle undsätta Pommern,
och lät efter Wallensteins och Torstenssons exempel,
bära sig i bår. Redan innan han uppnådde Magdeburg,
förklarade dock läkarna, att såret var dödligt.
Inom Magdeburgs portar kom nu stadens häm-
nare och försvararare döende. På Lackmakargatan,
der han tolf år förut stridde och föll mot Pappenhei-
marna, der han var nära att rädda staden, der han
fyra år förut red in såsom triumfator, bars han nu
döende i en bår, och gatan var belaggd med halm, så
att den älskade och fruktade svenska generalens sista
stunder ej skulle störas af buller. Borgmästare von
Guericke mottog den döende, och lät med största för-
sigtighet bära upp honom i samma rum, der han såsom
kornett förut legat sårad efter sin första vapenbragd.
Anna von Guericke satt vid den svenska generalens
dödsbädd. Läkarna hade öfvergifvit honom,
men han andades ännu. För andra gången hörde
den äugsligt lyssnande Anna, namnet ”Ebba” sväfva
öfver hans läppar. Ordet var nu mattare, men Anna
hörde det med helt andra känslor än för tolf år sedan.
Då, liksom nu, sväfvade dödsängeln öfver sjukbädden
och gjorde kärlekens ängel eganderätten stridig. Nu
var dock dödsängeln viss på sin sak, och ordet ”Ebba”,
den döendes sista ord, var ett afsked till kärlekens ängel.
Anna lutade sig ned och höll en liten spegel för
den dödas mun. Ett töcken på glaset visade, att lifs-
gnistan ännu ej var alldeles utslocknad, och en skymt
af hopp vaknade i Annas själ. Liksom den drunknande
konvulsiviskt griper minsta halmstrå, sökte nu Anna med
alla möjliga omsorger qvarhålla det flyende lifvet. Hoppet

och omsorgerna tycktes i hennes ögon krönas med
framgång, ty ännu arbetade kroppens organer. Dock
förklarade läkarna, att detta blott härrörde af styrkan
i den ännu unga kroppen, men att själen hade flytt.
Liksom om kärlekens instinkt skulle ha varit
mer skarpsynt än läkarnas kunskap, började dock
tecken visa sig att lifvet återvaknade efter en kort
dvala eller skendöd. Andedrägten återkom, och de
kallnade fotterna återfingo kroppsvärmen. Ilbuden,
som till Torstensons läger och till Stockholm skulle
föra underrättelsen om general Björnståls död, uppe-
höllos ännu, och alltmer tycktes lifvet få öfverhand^i
kampen mot döden. Som såväl grefvinnan Björnstål
som hennes fader rikskansleren varit noga förberedda
på generalens död, var Annas glädje så mycket större,
när hon några veckor efter det kritiska ögonblicket
kunde skriftligt underrätta, att faran för lifvet nu
sannolikt vore förbi, om största försigtighet iakttoges.
Björnstål tillfrisknade, men blef till krigstjenst
oduglig och reste hem till Sverige. Ar 1648 reste
han öfver till Tyskland för att deltaga i fredsunderhandlingarna.
Efter fredens slut reste han på hemvägen
genom Magdeburg och öfverraskades der vid
ankomsten till Otto von Guerickes hus af sin gemal,
som rest öfver såväl för att möta sin man, ° som
för att sjelf få tacka den qvinna kvilken tva gånger
räddat dennes lif. För sista gången lemnades der-
efter Magdeburg af dess hämnare, hvilken först manga
år derefter slutade sin lysande och lyckliga bana såsom
riksråd. Anna von Guericke atersag sedan aldrig sitt ideal.
Allt ifrigare delade hon sin broders studier, och njöt
allt mer af hans triumfer och hans segrar öfver vantrons
åtlöje eller fruktan Hon följde honom år 1651
till Begensburg och biträdde honom der vid de första
försöken med luftpumpen, hvilka anställdes vid
riksdagen för alla Tysklands furstar. I den mensk-
liga kulturens historia voro dessa frukter af en enda
mans tankearbete af större vigt än alla trettiåra kri-

gets fältslag, och de förskaffade Magdeburger-borgmä-
staren en plats i Historiens Pantheon, jämförlig med
Gustaf Adolfs.
I Sebastiauskyrkan i Magdeburg, fanns en dyrbar
grafvård, hvars inskrift visade, att Otto von Guericke
och hans syster hvilade derunder, men år 1808 förstördes
denna grafvård jämte kyrkan af fransmännen.
Bland ännu qvarstående monumentala byggnader
från Sveriges mest lysande t,idehvai'f märkes, i en af
Smålands vackraste trakter vid en stor insjö, slottet
Björnboda. Det är hygdt med tre alnärs tjocka murar,
sammanhållna med jernkrampor, utvändigt bildande
krokar liknande arabesker. De stora höga salarna med
höga fönster, de djupa källrarna med underjordiska,
vidlyftiga gångar och det spetsigt uppgående inböjda
koppartaket visa den stil, hvari de hemkomna svenska
fältherrarna byggde de borgar, hvari de förvarade sitt
efter den tidens åsigt ärligt förvärfvade byte. Bland
riddarsalens många porträtter finnes ett af^riksrådet
Björnstål, och bland dyrbarheter i ett stort med
ehenhols och silfver inlagdt väggskåp, finnes ett mini
atyrporträtt i safirer af ett ungt fruntimmer. Den
gamla rustmästarn, som visar främlingen slottets märkvärdigheter,
vet dock ej att berätta mer om detta
porträtt, än att det blifvit taget, jämte skåpet, i tyska
kriget, och är en bild af en borgmästardotter i Magdeburg.

UPPSALA UNIVERSITETSBIBLIOTEK
16000 001310506

I
i. v i' M ib
. VI. *.««*»• f‘ *
cv\
f i rTFlSI H

