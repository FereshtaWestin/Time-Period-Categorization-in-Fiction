Lebrun klagade sin nöd rördes den unge aristokratens
hjärta, och utan annan säkerhet eller borgen än den andres
ärliga ansikte upplät han åt honom på goda villkor ett
litet arrendehemman. De närmast följande åren gåfvo
rikliga skördar af hvete, vin och oliver. Ett blygsamt
välstånd gjorde sitt intåg i den trefna bondgården, dotterdottern
Marguerite växte upp till en blomstrande ungmö,

117
François, som alltjämt förblef ogift, skötte de landtliga
sysslorna med lust och glädje, och då gamle Jean ändt-
ligen slöt sina trötta ögon till den sista hvilan, kunde han
efter ett lif, stormigare och mera hemsökt än de flestas,
af fullaste hjärta och med ett saligt leende på sina bleknande
läppar utbrista:
— Herre, nu låter du din tjänare fara i frid!------
I dessa lyckliga nejder mognar jungfrun snart till
kvinna, och redan vid fjorton års ålder knöt Marguerite
Lebrun hymens rosenfärgade bojor med den make, som
hennes hjärta utvalt. Det var en ung mjölnare, och hans
namn var Pierre Villon.
Men då, liksom nu och alltid, fanns det ingen säll-
het, som varar beständigt. Efter endast två års lyckligt
äktenskap slutade Pierre Villon, den arbetsamme och förhoppningsfulle
arbetaren, sina korta lefnadsdagar genom
en olyckshändelse. Han hade oförsiktigt närmat sig en
kvarnvinge, då denna var i gång, och kvarnvingen krossade
hans hufvud.
Marguerite Villon öfverleide icke länge sin make.
Efter ett par veckor följde hon honom i grafven och jor-
dades under befolkningens deltagande vid sin älskades sida.
De unga tu efterlämnade emellertid en underpant af
sin kärlek. Det var ett flickebarn, som i dopet erhöll
namnet Jeanne. Den lilla flickans enda skydd här i världen
var nu hennes moders morbroder, den hederlige François,
och hos denne växte hon upp samt erhöll en uppfostran,
som af naturliga skäl ej kunde blifva mera än nödtorftig.
Vid denna tid ungefär — det vill säga kort efter
Jeannes födelse — var det som det gamla slottet jämte
ty åtföljande besittningar gled de forna ägarne ur händerna
och, på sätt som redan skildrats, tillträddes af grefve
Agénor de Montagne samt hans nederländska maka.
Barn hafva i alla tider haft lätt att stifta bekantskap.
Och däraf kom det sig att den lilla bondflickan Jeanne

118 ---------- ----------------------- —
—------------------------ T ' .*4* ■ ✓ m î i åå
mm "MrM
och den endast ett par år äldre
grefvesonen inom kort blefvo
oskiljaktiga vänner och lekkamrater.
Och icke nog därmed —
de blefvo hela byns och icke endast
den allra närmaste traktens förklarade
gunstlingar. Byns hela befolkning
ägnade dem ett slags tillgifvenhet, som
nästan var blandad med den vördnad,
hvilken man ådagalägger gentemot högre
väsen. Kort sagdt — dessa båda betraktades nästan såsom
byns skyddshelgon, hvilka man ej finge förtörna utan i
stället måste försöka blidka och vinna på sin sida. Med

119
andra ord: de blefvo livad man kallar bortskämda af alla,
af fäder ocli mödrar, af ungdomen ocli af sina jämnåriga.
Den greflige enklingen såg icke med motvilja denna
förtroliga samvaro mellan barnen. Han icke endast tolererade,
utan rent af uppmuntrade densamma. Ja, han
gick ännu längre i sin välvilja. Då den unge Louis fyllt
sju år och hans uppfostran skulle börja under ledning af
en fattig men andligt begåfvad medicine studerande från
fakulteten i Montpellier, så blef den lilla Jeanne hans
andra elev, och denna »samskola» — för att begagna.ett
modernt uttryck — visade sig medföra resultat, som voro
öfver all förväntan lyckliga.
Men det var på samma gång egendomligt att lägga
märke till den riktning hvari de båda skolkamraterna utvecklade
sig, i mån som deras uppfostran med otrolig
snabbhet och nästan utan stötestenar skred framåt.
Medan Jeanne visade en så att säga romantisk anläggning,
svärmade för antikens hjältar, medeltidens ridderlige
härförare och det nyare Europas bländande fältherregestalter,
medan hon lärde sig långa haranger af
sorgespelsförfattarne Corneille och Racine utantill, och
medan hennes ledande syfte vid inhämtandet af de främmande
språken var att stifta en förtroligare bekantskap
med de skalder, som klagat eller jublat på dessa olika
tungomål, så tedde sig förhållandet helt annorlunda med
Louis. Hos denna gosse trädde redan vid så unga år det
kalla, sunda förståndet med omisskännlig tydlighet i dagen.
I hvar je ämne, som han studerade, sökte han först
och främst efter det nyttiga och praktiska samt lämnade
ytterst ringa spelrum åt den lifliga fantasi, som eljes
tyckes vara så starkt utpräglad hos de flesta barn och
ynglingar. Så till exempel fäste han sig i historien mindre
vid de blodiga drabbningarna och de brokigt färglagda
kröningsskildringarna än vid framåtgåendet eller tillbaka-

120
glidandet i handel och näringar. Geografien lockade honom
med oemotståndlig makt, under det att hans älsklingsstudium
var matematiken med alla dess underafdelningar,
mest likväl aritmetiken.
Så gingo några år sitt stilla och fridsamma, af inga
yttre händelser påverkade lopp.
Dock vilja vi därmed långt ifrån hafva sagt att dessa
år i alla hänseenden förblefvo opåverkade. Den viktiga
faktor, som utöfvar ett så genomgripande inflytande på
människobarnens öden, kom slutligen att visa sin makt
hos Louis och Jeanne.
De hade småningom uppnått den ålder, som i vårt
kalla luftstreck ännu räknas till barndomen, men som i
varmare och sydligare nejder utvecklat flickebarnet till
kvinna, den oerfarne gossen till en yngling med mannens
mognad och af lefnadslust sjudande blod i sina svällande
ådror. Utan att de unga bade aning därom och liksom
om det varit den naturligaste sak i världen hade Jeannes
och Louis’ tycke öfvergått från den barnsliga vänskapen
till en helt annan känsla, åt hvilken de ännu knappast
förstodo att gifva namn.
Deras hjärtan klappade fortare vid deras sammanträffanden.
Det var den varmblodiga sydländska naturen
som obevekligt pockade på sin rätt. Det var den allt
behärskande kärleken, som tagit portarna till deras hjärte-
kamrar med storm.
Louis och Jeanne älskade hvarandra.
Och den förres känsla var i sanning ingenting att
undra öfver, ty Jeanne Lebrun kunde utan smicker kallas
hänförande skön. Skön som en af Olympens gudinnor,
hvilken värdigats nedstiga till jorden och tjusa de arma
dödlige med sin trollmakt.
Fastän förhållandet ännu ingalunda skridit utöfver
den stränga ärbarhetens gränser, behöfdes det endast en
liten gnista, en obetydlig och oförutsedd tillfällighet för

121
att lidelsen skulle utbryta i en flammande låga, den där
utbredde sig och härjade utan hänsyn till mänskliga fördomar.
Och det var äfven en oförutsedd tillfällighet som
— åtminstone tills vidare — förhindrade att någon skada
i ordets egentliga bemärkelse skedde.
Dâ grefve Agénor de Montagne tidigt en morgon
lämnade slottet med bössan öfver skuldran och väskan
jämte kruthornet vid sidan för att söka upp och kanske
oskadliggöra en räf, som sedan längre tid aflagt ovälkomna
besök i traktens hönsgårdar, läto hans båda taxar
helt plötsligt höra ett muntert gläfsande.
Grefven såg upp med en tankspridd blick.
Framför honom stod François Lebrun, numera ganska
böjd af åren, med hvitnadt hår och rynkade anletsdrag.
— Ah, är det du, François, min hedersgubbe! sade
grefven fryntligt. . . Kan just undra, hvad du har på
hjärtat? Under tiden hade taxarna muntert hoppat omkring
den gamle och slickat hans valkiga näfvar.
— Jo se, nådig herr grefven, det är nämligen så,
att. . .
Här hejdade sig den gode François med förlägen
uppsyn och kliade sig fundersamt i nacken.
— Nå, sjung ut, min gubbe, uppmanade grefve Agénor
de Montagne i det han började visa tecken till otålighet.
François tvekade ännu, allt under det att svetten
pärlade på hans solstekta panna.
— Nå, blir det i dag eller i morgon? envisades grefve
Agénor, i det han rynkade ögonbrynen och tog ett steg,
liksom om han ämnat aflägsna sig.
De gamla kommandotagen från hans krigaretid sutto
ännu kvar och gåfvo sig stundom tämligen skarpt uttryck.
Men då han såg, att François tvekan ännu icke
lagt sig och att hans uppsyn alltjämt var lika förbryllad,
Mamsellerna Blanck. 16

122
kom han plötsligt på den tanken att något allvarligt var
å färde. Han fixerade gubben stadigt ungefär en half minut
och tilläde därpå i något mildare tonfall än det, som han
senast mot sin vilja användt:
— Se så, gamle kärnpojke! Du har väl inte så där
i en hast tappat allt förtroende till din egendomsherre?
Fram nu utan slingerbultar med hvad du har på hjärtat.
Skulle det möjligen gälla arrendet?
Det tveksamma uttrycket i den hederlige bondens
anletsdrag lämnade nu plats för en min af trygghet.
-— Nej, ers grefliga nåde, svarade han. I den vägen
har jag, pris vare Gud, ingen anledning att klaga. Och
om jag också vore en smula på efterkälken, så vet jag
ju, att min nådige grefve inte hör till de omättlige blod-
sugarnes släkte .. .
— Välan François, afbröt grefven, som nu blef otålig
på fullt allvar, samtidigt med att han kände en viss
obestämd ängslan . . . Välan gubbe . . . Låt mig inte
längre ligga på sträckbänken! ... Ar det något, som rör
mig själf?
— Herr grefve, det är ty värr något som rör oss
alla ! — Oss alla? upprepade grefve Agénor de Montagne
med en häpnad, som ej saknade en viss anstrykning af
gäckeri. — Jag ser, att jag måste tala tydligare, utlät sig
François, som nu i det närmaste öfvervunnit sin villrådighet.
Det är en sak, som rör oss alla fyra.
— Gubbe! Du gör mig galen med dina hemlighetsfulla
antydningar och krumbugter! . . . Hvilka äro då
dessa, som du kallar »oss alla fyra»?
■— Ni, nådig grefve, er unge herr son, min kvinnliga
frände Jeanne och jag, fattig, syndig människa, François
Lebrun.

123
Sedan den hederlige François, en gång lossat sin mot-
sträfviga tungas band, gjorde han inga svårigheter med
att fortsätta. Han redogjorde på sitt enkla, rättframma sätt för
anledningen till sina på sista tiden förnumna farhågor.
De båda männen, ädlingen och hans förpaktare, hade
under det nyss återgifna och så länge resultatlösa ordskiftet
styrt sina steg in i en lummig skogsdunge. Gref-
ven torkade svettdropparna från pannan och slog sig ned
på en trädkubbe, i det han gaf en vink åt François att
göra detsamma. Med hufvudet lutadt mot handen och
försänkt i allvarliga tankar lyssnade han här till förpak-
tarens okonstlade berättelse.

Ä ä Ä Ä Ä Ä Ä
^ ^v ^\x ^j¡v
5 .
Ungt blöd.
Det var, såsom läsaren förmodligen anat, den gamla
historien om två unga hjärtan, som aldrig sökt hvarandra,
men likväl funnit hvarandra till sist.
Hvad en senare tiders diktare sjungit, det hade nu
upprepats, lika visst som det skall upprepas så länge
världen står: Det är en gammal historia,
förnyas vid hvarje tid,
och hvarje gång den förnyas
två hjärtan brista därvid.
I hvad mån, i hvilken utsträckning skaldens ord
härvidlag vunno sin tillämpning, det få vi erfara under
gången af denna berättelse.
Den hederlige François biktade allt hvad han tänkt
och hvad han slutligen erfarit med visshet. Det barnsliga
tycket mellan Louis och Jeanne hade utvecklats och
antagit formen af en lidelse, som i vårt kallare luftstreck
med skäl skulle hafva kallats brådmogen, men som under
dåvarande omständigheter blott var helt naturlig.
Strax före gryningen, samma dag då detta betydelsefulla
samtal ägde rum, hade François begifvit sig ut för

125
att se till en räfsax, som han utställt i närheten. Medan
han vandrade under träden hade han på något afstånd
hört ett lågmäldt samtal. I den tanken att han öfver-
rumplat ett par tjufskyttar på deras nattliga stråt hade
han, som äfven beklädde funktion af ett slags frivillig
skogvaktare på det grefliga godset, flyttat sin bössa från
axeln i ögonblickets första ingifvelse.
Vid närmare eftertanke åtrade han sig emellertid.
Sant gudfruktig som han var, erinrade han sig måhända
äfven de högtidliga orden : »Den som utgjuter människoblod,
hans blod skall ock af människor utgjutet varda.»
I alla händelser närmade han sig dock det håll, hvari-
från det hviskande samtalet hördes. Med de snabbare
skiftningar, som utmärka dygnets olika tider i dessa trakter,
hade det nu hunnit blifva fullständig dager. François
behöfde emellertid icke skärpa sin varsamhet eller smyga
sig framåt med större försiktighet, ty de samtalande,
hvilka de nu än voro, hade icke aflägsnat sig. Deras
hviskningar ljödo fortfarande på samma punkt.
Äntligen befann sig François på ett par alnars afstånd.
De båda samtalande — ty de voro två — sutto vid bry-
net af en öppen plats i skogen. François kunde icke se
deras ansikten, ty de vände ryggen åt honom, men han
varseblef utan svårighet att det var ett älskande par, en
ung man och en ung kvinna, som sutto med armarna
slingrade om hvarandra, alltmedan de utbytte eldiga kyssar
och ljufva kärleksord.
Den hederlige François hade icke, såsom han i början
föreställt sig, upptäckt några tjufskyttar, men väl ett
verk af den försåtligaste bland dem alla — den hedniska
gudomligheten Amor.
De ord, som den gudlige bonden allra först hade
ämnat uttala, stelnade på hans läppar. Med en uppsyn
af djupaste motvilja vände han bort sitt grånade hufvud
från denna okristliga styggelse. Kärleken, i den mening

Á. 4 :'*
V » • t 'ff A 'V'. :

127
som vi svaga dödliga fatta detta ord, hade aldrig vunnit
insteg i François’ hjärta. Det frö, som möjligen kunde
hafva funnits, hade bortfrusit i brodden under de blodiga
förföljelserna i Cevennerna. Kärleken i annan form än
den äktenskapliga och den till nästan var honom okänd.
Han stod just i begrepp att träda fram till de unga
tu och lätta sina upprörda känslor med en ljungande
straffpredikan, då han plötsligt hejdade sig. Där stod
han med gapande mun och en uppsyn af om möjligt ännu
större häpnad än förut. Och hans häpnad var denna
gång uppblandad med en god dosis förskräckelse.
Och detta var sannerligen icke att förundra sig öfver.
De båda älskande hade nämligen gjort en rörelse,
som tillät honom att se deras ansikten. Och med förnimmelser,
som äro lättare att tänka sig än beskrifva, hade
han ögonblickligen igenkänt sin myndling, Jeanne, och
sin egendomsherres unga son Louis de Montagne. Några
sekunder stod han villrådig och obeslutsam, utan att veta
livad han rätteligen borde göra. Slutligen hade han emellertid
aflägsnat sig lika obemärkt som han kommit. Och
i stället för att återvända hem hade han beslutit afvakta
det första tillfälle som yppades och personligen meddela
sin upptäckt åt grefven, hvilken ju saken rörde i minst
lika hög grad som den rörde honom själf.
Sådant var innehållet af den berättelse, som François
Lebrun föredrog för sin egendomsherre och ur hvilken
vi utlämnat alla afvikningar och klagande utgjutelser.
Då han slutat, riktade han sina ögon med en ängsligt
frågande blick på grefven.
Denne satt alltjämt med hufvudet stödt mot handen
och ögonen sänkta mot marken. Det dröjde en god stund
innan han svarade. Ändtligen lyfte han dock sitt huf-
vud och gaf från sig en djup suck. Om François väntat
ett utbrott af vrede, så hade han grundligt misstagit
sig. Nu tyckte han sig i stället läsa en viss resignation

128
i grefvens anletsdrag, en resignation, den där i ord kunde
uttryckas sålunda:
»Hvad som är skedt kan icke lijälpas.»
— Du har handlat alldeles riktigt, min kära François,
sade grefven... Man bör ständigt akta sig för ovist nit...
Du gjorde klokt, då du beslöt dig för att underställa saken
mitt bedömande innan du själf vidtog några åtgärder
däri... För öfrigt skulle jag väl utan förmätenhet kunna
påstå att den, näst de unga tu, närmast rör mig själf...
Jag hoppas att du ej har några invändningar i det hänseendet?
— Nej, för allt i världen, nådig herr grefvel... Jag
håller mig blygsamt på den plats i lifvet, som den alls-
mäktige beskärt mig... Er son är af högadlig börd, och
min stackars kvinnliga frände...
— Du missförstår mig, François! afbröt honom grefve
Agénor de Montagne, det var ingalunda illa menadt...
Gud förbjude att mina tankar skulle gå i denna själfviska
riktning... Jag ville endast säga att blodsbandet mellan
mig och min förvillade son är närmare än det, som finnes
mellan dig och den stackars flickan... Och betänk att
jag bär ett tungt ansvar äfven för hans moder, min
begråtna maka, som nu är i himmelen!
François bugade sig djupt utan att svara, men han
fäste på grefven en blick af ökad hängifvenhet, i det
han afvaktade hvad denne vidare skulle komma att yttra.
Under tiden närmade de sig slottet utan att tänka därpå.
Grefven hade tills vidare slagit alla jakttankar ur hågen.
Den fåtaliga tjänstepersonalen var ännu icke uppstigen,
men strax utanför porten möttes de af den unge läraren,
Edmond Bardoux, som bar några böcker under armen
och en bleckportör på ryggen. Han stannade och hälsade
vördnadsfullt på grefven.
— Så tidigt på benen, min kära Edmond? sade denne
med ett försök till munterhet... Nå ja, det är roligt att

129
någon gång i våra dagar träffa unga män, som inte tillbringa
halfva sitt lif i sängen... Jag hoppas bara att
ni inte går ut så här tidigt i kärlekstankar? Ser ni,
ungdomen är aldrig riktigt att lita på.
— Herr grefve, jag är verkligen ute i kärlekstankar,
svarade den unge läkareadepten, i det han, fastän vörcl-
nadsfullt, anslog samma skämtsamma ton.
— Ni förvånar mig!
— Förklaringen är likväl mycket enkel: det är kärleken
till naturen, som drifvit mig ut vid denna tid på
dagen, nu liksom mången gång förut... sedan jag, tack
vare er godhet, lyckades komma den på så nära håll,
tilläde Edmond med oskrymtad hjärtlighet.
— Rätt så, unge man, genmälde grefven uppmuntrande
... Behåll den älskarinnan så länge det någonsin
står i er makt... Hon hör till det sällsynta slag, som
aldrig sviker, som ej skrynklas af ålderdom, utan allt,
jämt prunkar med nya behag.
Edmond Bardoux gjorde ännu en bugnig och ämnade
synbarligen aflägsna sig, då han kvarhölls af grefven.
— A propos, min vän, sade denne, det blir inga
lektioner i dag. Ni kan använda dagen efter godtfin-
nande... Jag tror att barnen (han uttalade detta ord med
ironisk tonvikt) ej heller skola ha något emot en smula
ledighet. Sedan Edmond försvunnit ur sikte visade sig grefvens
ende betjänt med omorgnadt ansikte och försökte, då
han såg sin herre, kväfva en gäspning.
— Sofver unga herrn? frågade den senare.
— Ja, jag tror det, herr grefve... Åtminstone var
han inte vaken då jag gick ned ... Skall jag kanske väcka
den unga herrn?
— Behöfs inte. Men bed honom infinna sig hos mig
på mitt arbetsrum, så snart han vaknar, befallde grefven...
Gå nu till mamsell Jeanne och meddela henne
Mamsellerna BlancJc. 17

130
från mig att det blir ingen undervisning i dag. Har du
förstått? Betjänten gjorde en stum bugning och aflägsnade sig.
— Allt det här låter något konstigt, mumlade han
för sig själf, i det han gick . . . Kan just undra, hvad
det är för något, som är på tok? Ah! tilläde han med
en knipslug blinkning åt någon osynlig åhörare . . . Jag
tror mig förstå! . . . Nå ja, det kan behöfvas något, som
piggar upp en stackars fan i denna olidliga enformighet
. . . Låt oss se, hur komedien eller tragedien, eller
hvad det nu blir, kommer att utveckla sig!
* *
*
Under tiden fördes François af grefven till dennes
arbetsrum, detta samma gemak, som varit ett stumt
vittne till så många på samma gång lifliga och vänskapliga
meningsutbyten mellan far och son. Sedan grefve
Agénor de Montagne med en vänlighet, som var långt
främmande från hvarje tillstymmelse till nedlåtenhet, anmodat
förpaktaren att taga plats, började han med honom
ett långt samtal.
Han inledde det på följande sätt:
— Nå väl, fader François, säg mig på heder och tro:
hvad är er mening om allt detta?
— Min mening? stammade den tillfrågade i stället
för att svara.
— Godt, sade grefve Agénor, jag uttryckte mig kanske
allt för sväfvande . . . Tillåt mig i stället göra ett
annat spörsmål, som är mera rakt på sak: Hur tror du,
att detta skall sluta?
Efter en kort stunds eftertanke utlät sig François
fundersamt: — Hur jag tror, att det skall sluta? . . . Slutet ligger
i Herrens hand, nådig grefve . . . Men hade de unga

131
tu varit af samma stånd, då tror jag, att saken hade
kunnat få, hvad vi, syndiga människor, kalla ett lyckligt
slut. — Och hvad menar du med ett lyckligt slut?
— Hvad skulle jag väl mena, om inte ett äkta kristligt
hjonelag mellan de båda . . . Men . . . men som det
nu förhåller sig. . . tilläde han, liksom om han blifvit
rädd för sin djärfhet.
— Sjung ut ditt hjärtas mening! . .. Som det nu
förhåller sig... ?
— Som det nu förhåller sig, är det ju aldrig värdt
att tänka på den saken, svarade François.
Han suckade och en tår blänkte i hans ögonvrå.
Grefven betraktade honom med välvilja och yttrade
därefter i ett tonfall, som lät allvarligt, fastän munnen log:
— Och har du då till den grad glömt vår gemensamma
religion, min käre François, att du icke erinrar
dig de hugnerika orden: »För Gud är ingenting omöjligt».
— Dem har jag aldrig förgätit, min nådige grefve . . .
Men det heter ju äfven: »Hvad Gud hafver förenat, skall
människan icke åtskilja...» Och huru kunna vi väl
veta, om det är Guds vilja, som förenat dessa unga
varelser ?
— Hvad du nu säger, min gubbe, liknar nästan en
hädelse. Hvad ha väl dessa unga människor gjort, att
de skulle råka under onda och djäfvulska makters inflytande?
. . . Kärleken mellan människornas barn är ett
gudomligt lika väl som ett naturens bud, och så länge
denna kärlek bibehåller sig ren och obesudlad af sinnlig,
kättjefull lusta, så länge tror jag förvisso, att den äger
en högre makts beskydd och uttryckliga gillande.
— Men om nu denna kärlek ej skulle vara obefläc-
kad på det sätt, som ni menar, nådig herr grefve? stammade
den stackars François.

132 — Hvad säger du, olycklige !? . . . utbrast grefven
våldsamt, i det en mörk rodnad höljde hans kinder .. .
Hur vågar du att utan bevis framkasta ens en antydan
af detta slag?. . . Vill du anklaga din egen frände?
Vill du — och det kommer på ett ut — vill du anklaga
min son?
— Jag anklagar ingen, nådig herr grefve, svarade
François Lebrun ödmjukt, men fast. . . Domen är min,
säger Herren . . . Men säg själf, ers nåd, hvad skall man
tro om två unga människor, som stämma nattliga möten?
Väl icke det bästa, eller hur?
Raska steg ljödo utanför, och en vårdslös knackning
hördes på dörren. Grefve Agénor kände igen stegen af
sin son. — François, sade han, här kommer en af parterna.
Det är ju ej mer än rätt och billigt, att vi gifva honom
tillfälle att försvara sig.
Louis, som stigit in, hvisslande på en munter melodi,
dröjde tveksamt vid dörren, då han såg sin fader i
detta ovanliga sällskap. Hans blick flög med ett uttryck
af oro, dock utan förlägenhet, från den ene till den andre.
Ett par minuter förgingo, utan att någon af de innevarande
gaf ett ljud ifrån sig. Den äldre grefven höll
blicken oafvändt riktad på sin son, medan François Lebruns
ögon förläget stirrade ned på det bonade golfvet.
Då denna tystnad slutligen föreföll honom allt för
tryckande, var det den yngste medlemmen af sällskapet,
som bröt densamma.
— Du har låtit kalla mig, min far, sade Louis i
frimodigt tonfall och utan att slå ned ögonen inför faderns
pröfvande blick.
— Ja, svarade denne allvarligt, jag har låtit kalla
dig, och förmodligen vet du redan, hvad saken gäller . . .
Min käre son, det är bäst att kasta bort en förställning,

133
som ej öfverensstämmer med ditt ärliga och uppriktiga
skaplynne. Den unge Louis blef till en början förbryllad och
