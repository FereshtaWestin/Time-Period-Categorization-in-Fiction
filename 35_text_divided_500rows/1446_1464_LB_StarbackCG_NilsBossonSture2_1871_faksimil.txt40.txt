ej tid dertill.
— Hvad står på, stolts riddare — sade han
— håller verlden på att lossna i sina fogar, efter-

som I riden så häftigt, att andan hänger eder
utom halsen? . . . Hvad hafven I att förmäla?
— En oräknelig skara bönder har kommit till
Stockholm — svarade riddaren — de äro väl tiotusende,
om icke flere . . .
— Efter en förskrämd riddares räkning, ja!
— afbröt konungen.
— Det är eder egen höfvidsmans ord jag anförer
— svarade riddaren med värdighet, och konungen,
som i själ och hjerta var en god herre,
blidkades af tonen i riddarens svar, så att han
gick fram och klappade denne på axeln.
— Tagen det ej illa, riddar Stränge — sade
han — I ären en tapper riddare, jag vet det nog,
och edert goda svärd skall nog sköta ett eller
annat tiotal af dessa bönder . . . hvad hafven I så
mer att förtälja, hvad vilja de stackars bönderne?
— De skrika med en mun på, att erkebisko-
pen skall lösgifvas ur sitt fängelse . . .
— Hahaha! — skrattade konungen — det är
ej litet, de begära . . . jag menar, att de äro ifrån
vettet. . .
— De kommo sent i går qväll för staden —
fortsatte riddaren — och de fiogo genast Helgeandsholmen
i sina händer, hade de så haft ett
par plankor att hastigt kasta öfver vid den uppdragna
vindbron, så hade de nu haft hela staden
. . . men de hafva emellertid sitt läger på Helgeandsholmen
och på Brunkeberg, der de uppfört
skärm vid skärm.
— Välan! — utbrast konungen efter några
ögonblicks begrundande — vi sitta upp och rida
till Stockholm, jag hoppas i morgon kunna i stället
för min fångne erkebiskop få sjunga messan
för bönderna, men jag skall vid de fem såren
sjunga henne så, att de icke snarVskola glömma
konung Kristian och hans riddare.
En stund derefter red konungen ut från Stä-
kets slott, åtföljd af herr Clas Rönnow och några

riddare samt ett fåtal svenner. Det gick med fart
genom den månljusa Augusti-natten, och konungen
hade icke tankar för annat än morgondagens
messa. När de kommo till Ulfsunda, som egdes
af herr Björn Jönsson, lågo der båtar i beredskap,
så att de kommo sjöledes till Stockholm och stego
i land vid Kedjeskär.
Och Söndagsmorgonen kom med solljus och
fogelsång. Det var så stilla i skogen, som om den
varit medveten om helgdagsfriden, och vinden for
så sakta fram öfver Mälarens yta, att knappt en
våg krusades. Så småuingom kunde man från
stadsmurarne och från slottet se, huru det började
blifva lif och rörelse i bondelägret. Konungen
stod sjelf i tornet Kärnan och skådade ut
öfver nejden, och herr Thure Thuresson stod vid
hans sida, beskrifvande och förklarande den tafla,
som utbredde sig för hans ögon.
På Helgeandsholmen lågo några hundra bönder,
herr Thure uppgaf dem till trehundra, men
Brunkeberget var alldeles betäckt af bönder. De
voro iualles åttatusen, påstod herr Thure.
— Dock skola de snart få lätta fötter — sade
konungen, sedan han en stund betraktat dem i
morgonsolens sken — vi skola jaga dem som ungnöt
ned från berget . . . eller hvad sägen I, riddar
Thure? — Vid bjelken i min sköld, I sägen det! —
utropade herr Thure. — Gifve Gud, vi hade haft
sådan en konung för trettio år sedan, och jag
tänker, att all denna nöd varit oss besparad!
— Det talet likar mig godt — yttrade konungen
dervid — I hafven dock tro och ära i
hjertat, som en riddare bör, herr Thure . .. Gud
bättre, jag skulle icke hafva tagit Stockholms slott
ifrån eder, hade jag vetat hvad jag nu vet;. . .
men det månden I skrifva på eder gamle väns,
erkebiskopens syndaregister.
Det började ringa till messan i Stockholms

TBÄEFADE DEN EBKEBISKOPLIGA PILEN? 533
kyrkor, och klockljuden tonade så vemodstulit i
den klara morgontimmen. Men konungen skyndade
ned ur tornet. På borggården stod hans
präktiga stridshingst och tuggade betslet, så att
fradgan stänkte omkring honom, och alla riddarne
och svennerne sutto'redan till häst fullt väpnade.
Konungen såg sig med stolthet omkring och
steg upp i sadeln.
— Låten se, att I nu gören god messetjenst!
— ropade han till svennerne — riden tvärt ned
de klumpiga bönderna, så skolen I se, hur de försvinna
liksom en myggsvärm för stormen.
Svennerne besvarade konungens tilltal med
ett gladt hurrarop, och så gaf konungen tecken
åt trumpetarne att blåsa, och så red hela den lysande
och stolta riddarskaran ut genom borgporten,
följd af svennerne. På den öppna platsen
utanför slottet stötte nya svenneskaror till, konungen
utdelade några befallningar, och så redo de
ned till Norreport och genom denna i sträckande
fart öfver bron till Helgeandsholmen, och det kuDg-
liga baneret, omgifvet af de utvaldaste riddarne,
flög för vinden mindre än för den häftiga ridten.
Herr Thure Thuresson gjorde med en afdel-
ning af de främste svennerne en sväng åt venster
och störtade in på de här uppstälda bönderna,
medan hela den öfriga styrkan fortsatte sin ridt
öfver den andra bron mellan nämnde holme och
yttre Norreport, genom hvilken de kommo ut på
Norrmalm. Här ordnade de sig i skilda afdelnin-
gar, trumpeterna smattrade och med ett skallande
stridsrop bar det af uppför berget att jaga undan
bondhopen, som stormen skingrar en myggsvärm.
Konungens flotta halade upp mellan stranden af
Norrmalm och Helgeandsholmen, så att bönderna
på denna holme blefvo alldeles afstängda från huf-
vudhären. Så började striden, och pilskotten klungo och
spjuten klöfvo hvinande lufteD, och riddarne och

de kunglige svennerne höggo in i bondehoparne
med hela styrkan af en väl ordnad slagtlinie. Men
böndernas pålyxor och långa spjut mottogo de
anfallande på ett sätt, som konungen och hans
riddare icke väntat. Mången riddare och sven
föll bleknande från hästryggen och blandade sitt
blod med böndernas. Det blef en het dag, och
mången stund såg det ut, som om de föraktade
bönderne skulle lära konungen en bättre messa,
än den han velat sjunga för dem.
Middagen var redan inne, och ännu kunde
ingen säga, åt hvilkendera sidan segern lutade.
Till slut, när ett par timmar voro gångna på eftermiddagen,
kom herr Thure från Helgeandsholmen
med förstärkning. Han hade i ordets egentliga
mening slagtat undan de trehundra bönderna och
kom nu med lösa tyglar och föll bondehären på
Brunkeberget i sidan. Detta äfvensom den omständigheten,
att bönderne oaktadt all sin tapper-
het saknade dugliga anförare, gjorde att konungen
till sist fängslade segern vid sitt baner.
Tusen bönder lågo fallne på berget, de öfrige
måste falla till föga och utlemna till konungen
sina anförare.
Konungen red sakta utför berget, medan hans
skaror ordnade sig efter den slutade striden. Då
och då stannade han och kastade om sin häst,
och lät sitt öga öfverfara den långa raden af
tappra bönder, som belyst af qvällsolen syntes
bakom de många små byggnaderna öfverst på berget.
De voro besegrade dessa bönder, men efter
flere timmars strid och emot fullt rustade och krigs-
öfvade svenner, hvilka anfördes af de yppersta
och erfarnaste män. Om dugliga höfvidsmän stått
i spetsen för dessa bönder, hvem kunde väl då
säga, hurudan utgång striden fått? — Utan tvifvel
var det i denna riktning, som konungens tankar
gingo. Han var sjelf en tapper riddare och föi-
stod att uppskatta tappert folk.

Vid han så satt, kommo ett par ryttare ridande
vägen fram. De redo ett par vackra hästar
och aktade sig synbarligen till Stockholm. De
sågo sig omkring åt alla sidor, och en dyster sorg
utbredde sig öfver deras anleten, när deras ögon
föllo på de många stupade och sårade, som lågo
företrädesvis åt denna sidan, der striden varit som
hetast. Konungen fick slutligen sigte på dem och
sporde, hvilka de båda herrarne voro. Unge Ivar
Gren, som befann sig helt nära konungen, men satt
vänd åt ett annat håll, kastade om sin häst och såg
utåt vägen, der de tvenne närmade sig allt mera.
— Det är herr Nils Sture! — upplyste han
— och om jag icke bedrager mig, är det unge
Sten Sture, som rider vid hans sida.
— Ah! -- utropade konungen — den riddaren
lyster mig att lära känna!
Och så gaf han sin häst sporrarne och red
ned från berget till vägen, der de båda Sturarne
snart kommo honom helt nära. De helsade på
konungen, och denne besvarade deras helsning
med den vänliga frimodighet, som var honom egen.
— I kommen sent, herr Nils — sade han —
dock gläder det mig att se eder. Sedan vi sist
träffades har det blifvit mig sagdt, att I ären den
ypperste riddaren i Sveriges rike . . .
— Eders nåde — yttrade Nils — den mannen,
som sådant sagt, månde föga känna Sveriges
ridderskap! — Kännen I herr Ove Lauritsson? — sporde
konungen af brytande och tilläde, då Nils med en
åtbörd tillkännagaf, att så var förhållandet —
Han har sagt mig, hvilken man I ären . . . Godt,
jag hoppas få vidare tala med eder, nu rida vi
till staden att döma den förrädiske erkebiskopen,
och I skolen sitta med bland domarne, herr Nils.
Det var icke första gången, som konung Kristian
och Nils Sture nu sammanträffade, ehuru

Nils under de gångna åren hållit sig så mycket
afsides från de stora händelserna, som det varit
honom möjligt, just för att så mycket mer obe-
hindradt kunna verka för det mål, hvilket han upp-
stält för sig och hvilket han ansåg för det enda,
som en svensk riddare under för handen varande
förhållanden kunde verka för, nämligen konung
Carls återkallande.
Det förnämsta hindret för vinnandet af detta
mål var mindre konungen, än erkebiskopen, och
nu störtades denne af konungen sjelf. Nils drog
icke ett ögonblick i betänkande att uppträda som
den lömske prelatens domare, men deremot var
han ingalunda ense med sig sjelf, huru han skulle
förhålla sig gent emot konungen. Denne var hans
fiende och kunde icke annat vara, då Nils aldrig
kunde erkänna rättmätigheten af de handlingar,
hvarigenom konung Carl skilts från krona och
rike. Men detta oaktadt måste han erkänna Kristian
för konung, och emellan dessa motsatser
pressades han fram, utan att han ännu kunnat
blifva i tillfälle att taga ett afgörande steg och
låta konungen se och förstå, huru i grunden omöjligt
det var lör dem båda att arbeta tillsammans.
Mången gång hade han haft för afsigt att
sända konungen sitt fejdebref, för att med ens
komma på det klara, men alltid så uppsteg der-
vid hos honom tanken på fosterlandet och på konung
Carl, hvilkas sak genom ett dylikt handlingssätt,
långt ifrån att på något sätt kunna hjelpas,
ofelbarligen skulle lida ännu mera. Den förra tanken
var naturligtvis en frukt af tidsandan, den
senare åter var ett ord ur den predikan, som låg
uttryckt i Engelbrekts hela lefnadssaga, ett framtidslöfte,
hvars makt lyftade honom långt öfver
den närvarande stundens kraf på ridderlighet och
bjeltemod. Så red han med konungen in till staden,
ehuru han vid sidan af den segerstolte och glade

TRÄFFADE DEN EBKEBISKOPLIGA PILEN? 537
konungen var kall och nästan dyster. Det var ock
med verklig själsångest, som han vandrade uppför
trapporna i Stockholms slott för att åtlyda konungens
inbjudning att jemte en mängd andra herrar
blifva hans gäst.
Såsom Helmich berättade för erkebiskopen
hade Nils ridit i Dalarne och der nu för andra
gången föranstaltat en resning, men han hade
äfven nu sändt bud till konung Carl och inväntade
hans svar, innan han ville låta det bryta löst.
Eget nog var i sjelfva verket Nils Sture den ende,
som var verkligen farlig för erkebiskopen, mindre
genom sin makt, än genom den obestridliga renheten
i hans seder och fastheten i hans vilja. Men
såsom ofta plägar vara fallet, förbisåg erkebiskopen
det senare och fastade sig endast vid det
förra. När makten blefve för stor, då skulle, såsom
han yttrade till Helmich, ock hans timme slå.
Och nu var erkebiskopen sjelf alltför säker om
allmogens tillgifvenhet, för att han i det afseendet
skulle tänka på den jemförelsevis obetydlige riddaren
till Penningeby.
Men ej blott denna villa hade skingrats, utan
i och med detsamma hade sannolikt hela erkebi-
skopens djupt anlagda plan öfverkorsats och tras-
lats bort, om konung Carls bref i rättan tid kommit
Nils Sture till handa. Det var för att inhän-
diga detta bref, som Nils nu tillsammans med
unge Sten Sture, mellan hvilken och honom den
uppriktigaste vänskap allt mer och mer under
dessa år rotfästats, — det var för detta ändamål
som han nu begifvit sig till Stockholm. Om Up-
lands-allmogens resning till förmon för erkebiskopen
visste han ingenting, förrän han kom till Penningeby
på sin färd från Dalarne. Konungens seger,
som han bevittnat, och böndernas förvillelse,
som i erkebiskopen såg en martyr för deras väl,
en annan Engelbrekt, stadgade hos honom beslutet
att nu på fullt allvar slå till.

538 NILS BOSSON STUKE.
Något bref från konung Carl kom dock icke, och
så gick dag efter dag, och en mängd at herrar,
hvilka af konungen blifvit kallade att döma öfver
erkebiskopen, började anlända. Förnämligast bland
dessa var biskop Kettil Carlsson (Wasa) från Linköping
och herr Erik Axelsson (Tott). Men äfven
biskopens båda farbröder Johan och Nils Kristers-
söner (Wasa) och erkebiskopens broder, herr David
Bengtsson (Oxenstjerna) samt hans syskonbarn
herr Erik Nilsson (Oxenstjerna), alla tillhörande
den höge fångens närmaste slägt och utgörande
hans pålitligaste anhängare, voro kallade och in-
funno sig. Af den fördrifne konungens vänner såg
man utom Nils Sture äfven hans svåger herr Gustaf
Carlsson (Gumsehufvud).
Rättegången mot erkebiskopen var dock icke
någon lätt sak. Det var naturligt, att hans vänner
i rådet skulle uppträda till hans försvar, och
hvarken konungens seger öfver bönderna eller hans
vänliga och synbara bemödanden att lugna och
vinna de upprörda sinnena syntes utöfva något
inflytande på dem. Varmast talade biskop Kettil
till förmon för sin frände både offentligt och en-
skildt. Biskopen var en storväxt, fetlagd man med
ett öppet och ärligt, men tillika ytterst häftigt
sinnelag. Han hade varit med konungen på färden
till Finland och på återresan derifrån, när
konungen som hetast brann af vrede och ovilja
öfver erkebiskopen, fått dennes befallning att åter
begifva sig till sitt stift. Nu åter, när konungen
hade segern och makten i händerna, lät han den
hetlefrade biskopen hållas. När dock tiden förgick,
utan att dom föll, började konungen blifva
orolig, och hans oro ökades, när han fick höra,
att erkebiskopens vänner voro i färd med att drifva
hans frikännelse igenom. Det var Sveriges ära,
som led, det var den heliga kyrkans rätt, som
kränktes — sade biskop Kettil i rådet och det

skulle lända dem till en evig skam, om Sveriges
erkebiskop skulle på sådant sätt misshandlas och
förödmjukas. Biskopen talade med ädel värme,
och när rådsherrarne den dagen skildes, voro de
lätt räknade, som icke följande dagen, då enligt
konungens vilja domen skulle utsägas, ämnade
frikänna. Det var tidigt helga kors afton (den 13 September),
och klockan tio skulle domarne hafva sitt
sista sammanträde. Biskop Kettil satt i sitt rum
i gråbrödraklostret och genomläste ett bref, som
föregående afton kommit från Söderköping, då han
afbröts af en sin sven, hvilken anmälde kaniken
Helmich från Upsala.
Biskopen nedlade genast brefvet och reste sig
upp att mottaga kaniken, som han tydligen med
otålighet väntat.
— Vid Guds oskyldiga pina och död! — utropade
han och gick den inträdande till mötes. —
I hafven stält mitt tålamod på ett hårdt prof. . .
Hvad bud medfören I?
— Underligt och fast obegripligt är den vör-
dige fadrens ord — sade kaniken, hvars bleka
ansigte bildade en slående motsats till biskopens
— jag har fullgjort eder vilja, och jag trodde fullt
och fäst, liksom I, biskop Kettil, att det glada
budskapet skulle väcka den ädle herrens glädje,
men ...
— Men, sägen I . . ., hvad sade han då, hvad
vill han, hvad tänker han att vi skola göra?
— Helsen min frände, sade han, att han låter
saken hafva sin gång och konungens vilja ske!
Biskopen stod mållös af förvåning.
— Jag talade vidare till honom — fortfor
kaniken — ty äfven jag trodde att jag missförstod
hans mening, och jag påminte honom om ett
samtal, som vi hade samma morgon, då konungen
kom åter från Finland. Är det då eder vilja, sade
jag, att sjelf gifva eder till spillo . . . högt hafven

I spänt bågen och afskjutit eder pil, är det eder
vilja, att sjelf gifva pilskottet en sned riktning, så
att det skall gå förbi sitt mål? — Detta sade jag
honom, och han svarade, sedan han en stund sett
ned framför sig . . .
— Han svarade .. . fort, kanik Helmich, hvad
svarade han?
— Aldrig har ett skott varit bättre riktadt,
aldrig har det heller bättre träffat sitt mål!
— Ve mig, arme man! — utbrast biskopen
och slog tillsammans sina händer — jag fruktar,
att min frän de i det mörka fängelset tagit skada
till sitt förstånd.
— Han bad mig ytterligare säga eder
fortfor kaniken — att, när konungen fört honom
som sin fånge bort ur riket, ty slikt skulle komma
att ske, sade han, då och först då vore tiden
inne för eder att göra, hvad edert hjerta bjöde
eder! Den dagen var biskop Kettil ej densamme i
rådet, som dagen förut. Han var tankspridd och
förstämd, och när hans röst affordrades, svarade
han alldeles efter konungens vilja. En allmän förvåning
uppstod, men på samma sätt gjorde äfven
de andra. Konungen sjelf gjorde stora ögon, men
tillfredsställelsen tog snart hos honom öfverhand.
Så hade han då nu segrat fullkomligt. Domen
lydde dock blott på fängelse tills vidare
Emellertid tilltog oron i Stockholm på ett betänkligt
satt, så att konungen beslöt att föra sin
farlige fånge bort ur riket, och han framstälde
detta spörjsmål för rådet. Detta svarade med biskop
Kettil i spetsen till hans fullkomliga belåtenhet,
att han skulle föra erkebiskopen ur riket
i förvaring, hvar honom täcktes. Och så lemnade
herrarne Stockholm och drogo hvar hem till sitt.
En eftermiddag i November månad var en
stor samling af folk rundt omkring slottet och

ätven pä stränderna af Norrmalm och Käpplings-
holmen, och alla blickar voro riktade på strömmen,
der konungens skepp lågo, det ena invid det
andra, och förnämligast på skeppsbryggan vid
slottet, der man såg konungens svenner stå upp-
stälda, och der riddare sprungo fram och åter.
Invid slottsbryggan låg en större båt, och
roddarne sutto hvilande på årorna.
Plötsligen blef det en större rörelse mellan
leden af de kungliga svennerne.
Man såg en nedböjd man med ett blekt, af-
tärdt anlete skrida fram mot stranden, och man
tyckte sig höra, huru kedjorna skramlade kring
hans händer och fötter.
Han fördes ned i den väntande båten, som
genast lade ut och rodde bort till det närmast
liggande konungsskeppet.
En stund derefter såg man den högväxte konungen
gå samma väg mellan svennerne och stiga
i en annan båt samt ro ut till samma skepp.
Så lyftades ankare, seglen hissades, och för
en gynsam vind gledo konung Kristians fartyg
bort från Stockholm.

KOUTOGAKROIM.
HISTORISK BERÄTTELSE I TRENNE AFDELNINGAR
OM KONUNGARNA CARL YIII OCH KRISTIAN I
SAMT ERKEBISKOP JÖNS BENGTSSON
OXENSTJERNA AF
C, GEORG STARBÄCK»
Ty verlden är full med falskhet och flärd,
det hafver jag ofta förnummit;
Så väl ibland fattig, som ibland rik,
hvar skall man en trogen vän finna ?
Folkvisa.
TREDJE AFDELNINGEN.
KETTIL CARLSSON WASA.
STOCKHOLM.
F. & G. BEIJERS FÖRLAG.

GOTEBÖRG.
Handelstidningens Bolags Tryckeri, 1871

KMUMAKMAN. TREDJE AFDELNIN6EN.
KETTIL CARLSSON WASA.

1 .
Mötet i Linköpings domkyrka.
En dag i Januari 1464 redo några ryttare
vägen fram emot Linköping. Det var en herrlig
vinterdag med lagom köld, så att ridten var icke
i det afseendet förenad med någon olägenhet.
Men icke förty visade riddaren, som red i spetsen
för skaran, mycken otålighet och lät sin stolta
springare känna sporrarne, så ofta som det minsta
hinder mötte eller något mindre dröjsmål af den ena
eller andra anledningen inträffat. Det var tidigt
på morgonen, så att ännu låg den omgifvande nejden
i en grå skymning och stjernorna glänste på
himmelen, medan här och der den uppstigande
röken från en skorsten visade, att folket vaknat
till sitt arbete för dagen.
Slutligen aftecknade sig staden på afstånd,
uppdykande omkring den höga domkyrkan.
— Gifve Gud, att det vore Kolmorden, så
visst som vi der se Linköpings domkyrka! — sade
riddaren till sin närmaste man.
— Går det som början lofvar till — svarade
denne — så lära vi nog vara der innan qvällen.
— YTi måste hafva Kolmorden bakom os3
innan qvällen, Erik! — yttrade riddaren, och så
satte han sporrarne i sin häst och sprängde af
fram emot Linköping.
II 35

Just som de kommo fram mot stadsporten,
började det ringa i klockorna i staden, och riddaren
höll inne sin häst och stannade.
— Jag menar, att vi komma för sent, herr
Nils! — sade Erik och närmade sig riddaren.
— Guds död, hvad menar du?
— I skolen se, att det är sant hvad jag
hörde, när vi redo genom Wadstena i går qväll,
att den tjocke biskop Kettil aktar taga till svärd
och udd, och då tänker jag, att det vore edert
sämsta råd att nu rida denna vägen genom Linköping
. . . Till Dalarne komme vi så lika fort om
icke fortare ...
— Det kan vara, som du säger — svarade
riddaren — men om så är, vill jag först tala ett
ord eller par med biskop Kettil . . . han är en ärlig
man med tro och heder i bröstet, och det är endast
blodsbandet, som förenar honom med det förrädareband,
som dref konung Carl från riket
Med dessa ord satte sig riddaren åter i rörelse
och red in i staden, åtföljd af sina svenner.
På gatorna hvimlade det af folk, och här och
der såg man skaror af herresvenner med hastiga
steg skynda till sina herbergen, utan tvifvel för
att sitta upp och samla sig kring sina herrar.
Detta blef klart, då man kom ett stycke in i staden
och fick se ett par hundra svenner, som nu
