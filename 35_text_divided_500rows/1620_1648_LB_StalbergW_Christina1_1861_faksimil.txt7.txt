hon tillställde, för att icke räkna det stigande förakt
hvarmed hon öfverhopade alla svenskar, som kom
mo i hennes väg, jemte de oräkneliga, städse förnyade
klagomålen öfver Sverige, samt hennes oförställdt yttrade
längtan att få slippa derifrån.
Den unga drottningens Förmyndare hade i sanning
svårt att lotsa sig fram i detta trånga farvatten, der
Maria Eleonoras nycker framtrollade För dem allt flera
och farligare klippor. Väl hade de en temligen säker
kompass i den aflidne konungens alltför ringa Förtroende

till sin gemåls klokhet, samt detta märkliga yttrande
af honom, som historien har åt efterverlden förvarat:
n För all den trohet, som I mig beständigt visat, beder
jag eder, bröder, att, i händelse jag skulle falla undan,
se min hustru tillgodo, så att hon icke lefver mig, eder
och sig sjelf till vanära *); men det var dock icke lätt
att afsnäsa en krönt drottning så, som man skulle kunnat
afvisa hvarje annan besvärlig och nyckfull qvinna. Hu-
rudant än Maria Eleonoras lynne var, så var hon dock den
frejdstore Gustaf Adolfs enka och den utkorade drottningens
moder, och hennes vandel var, hvad sedlighet beträffar,
så fläckfri, att icke ens hennes hätskaste vedersakare
kunde derpå andas förtalets gift. Dessutom var hon,
på det hela, ganska god och utöfvade många välger-
ningar, ehuru sällan med urskiljning. Alla hennes fel
lågo på ytan, likt ett jäsande skum, medan djupet var
klart, så att himlens stjernor väl skulle kunnat spegla
sig deri, om der någonsin fått vara lugnt alltigenom.
En missvårdad uppfostran hade lagt grunden till hennes
regellösa karakter:, en ursinnig kärlek och en ännu
ursinnigare sorg hade gjort det öfriga.
Tröttad af rådets beständiga motsägelser, beslöt en-
kedrottningen att i hemlighet och utan att det hade
ringaste aning derom genomdrifva sin plan att lemna
Sverige, hvilken plan man smickrade sig med att hon
längesedan hade låtit förfalla, men hvarmed hon dock
nu ifrigare än någonsin sysselsatte sig. Hennes tyska
omgifning styrkte henne också i sitt fattade beslut,
hvilket man ej må förtänka dem, ty de hade här alldeles
outhärdligt ledsamt. Utan att tala om enkedrottnin-
gens svåra lynne och befängda idéer, hvarom förut är
nämndt, var det ju så tyst och ledsamt i det för dem
*) Historiskt. Konungens egna ord.

främmande landet. Intet muntert hof, inga nöjen, intet
lif, intet som kunde af bry ta den odrägliga enformigheten.
Gamla vresiga och allvarsamma män vid riksstyret,
män, som aldrig talade om annat än att spara pa rikets
medel och hvilka betraktade som en dårskap hvarje
försök till införande af utländsk lyx och utländska seder.
Jemte thronen ett barn, ett vidunder af klokhet,
sjelfmant sträfvande att förvärfva alla för en regent erforderliga
kunskaper, tänkande på ingenting annat än
läsa, lära och åter lära, samt att på allt upptänkligt
sätt bilda sig för sitt ansvarsfulla kall.
Allt detta kunde icke vara roligt för de vid prakt
och nöjen vanda brandenburgarna, hvilka, i likhet med
enkedrottningen sjelf, betraktade sig som fångar i ett
af naturen styfmoderligt behandladt land och ifrigt längtade
tillbaka till fosterlandet. Derom kunde dock ej
bli fråga, så länge Brandenburgs regent, kurfursten,
ännu fortfarande var Sveriges fiende.
Kungen i Danmark var enkling och man påstår att
Maria Eleonoras skönhet, såväl som hennes djupa saknad,
hennes trogna, rörande kärlek till sin aflidne gemål intresserade
honom något varmare, än hvad man vanligtvis
kunnat vänta af en ridderlig konung vid beskrifningen
om en skön dams olyckor. Det vissa är, att han hoppades
på hennes moderliga inflytande på dottren, i en
tid som stundade, samt att han ville vinna henne för
sin plan. Ty hans lifligaste önskan var att åt någon
af sina tre unga söner, Fredrik, Ulrik eller Christian,
vinna den unga drottningens hand.
Tidigt på våren 1640, så snart segelleden blef fullkomligt
isfri, gjorde enkedrottningen en resa neråt
Skåne, samt ville i början af Juni företaga ännu en,
då rådet bestå mdt satte sig deremot. De ansågo dessa

färder bortåt danska gränsen såsom misstänkta och för-
bjödo dem bestämdt.
Här var nu intet annat råd än öppnandet af en
skriftlig underhandling, som bedrefs i största smyg och
som hade till följd, att Maria Eleonora drog det dan-
ska sändebudet i Stockholm med i hemligheten oeh att
med dess tillhjelp alla till flykten nödiga anstalter träf-
fades. Danmarks konung skulle i sina stater emottaga
en olycklig, biltog drottning, som med skäl vände ryg-
gen åt sin aflidne gemåls mot henne så vrånga fo-
sterland. Flykten var således besluten och till dess utförande
bestämdes Juli månad. Drottningen skulle först begifva
sig undan, sedan skulle hennes hofdamer och herrar
nog fä resa; ty man tog för afgjordt, det ingen skulle
finna någon fördel vid deras qvarhållande, sedan deras
herrskarinna begifvit sig härifrån.
Ehuru lutheran — och en bland de ifrigaste ändå,
ty hon hyste ju ett brinnande hat till enhvar, som
hon misstänkte för att ej vara en renhårig lutheran —
plägade Maria Eleonora en gång i hvarje månad hålla
en tre dygns fasta. Man visste icke hvarföre hon så
gjorde; men då man deruti såg intet synnerligt ondt
lade man sig icke deremot, utan lät henne hålla sina
fastedagar, hvarvid ingen annan fick vara hos henne
närvarande än Bertha Som mer, hennes förtrognaste
kammarfru. — Det var just en sådan fasta som enke-
drottningen hade utsett till bemantlande af sin flykt.
Hade Maria Eleonora visat sig aldrig så litet min-
dre ifrig för den lära hennes ädle gemål förfäktat och
för hvilken han hade spillt sitt blod, ända till sista
droppan, så skulle detta besynnerliga fastande hafva
väckt den svenska nationens både misstankar och ovilja. l si i si t i \ o
i
\ | {
& | ]
t
| { { $ <
f
U t
| | (
|
| <
li f

Nu kunde dock icke detta blifva fallet. Ty lika litet
som man föll på den tanken, att Maria Eleonora kunde
i sitt brustna hjerta inrymma någon mans bild, jemte
sin förgudade Gustaf Adolfs, lika litet satte man hennes
lutherska renlärighet i fråga, helst man hade hundrade
bevis på fastheten, uppriktigheten och orubbligheten
af hennes tro.
Så var då allting väl öfvertänkt och förberedt,
utan att Oxenstjerna eller någon bland riksråden anade
det ringaste. Tvärtom jublade de sinsemellan öfver att
hafva i grund besegrat enkedrottningens envishet i detta
fall, samt lyckats betaga henne den orimliga reslusten,
öfvertygade som de voro, att det skulle bli en lika stor
grämelse för hennes dotter som en everdlig skugga
på förmyndareregeringen, såväl inför hela det dåvarande
Europa som en gång på liäfdens blad, om den store
hjeltekonungens maka skulle nödgas lik en landsflyktig
flacka omkring, sökande skydd och herberge i
främmande land.
Enkedrottningen hade i början tänkt begifva sig af
ensam med den förutnämnda kammarfrun Bertha samt
stallmästaren Wolf Klemmenfeld, på hvilken hon ansåg
sig fullkomligt kunna lita; men snart förkastade hon
detta förslag och beslöt att taga ännu några herrar till
med sig på resan. En skara fruntimmer skulle väcka
uppseende och nj^fikenhet, tyckte hon, samt föranleda
en mängd obehöriga frågor, då deremot några karlar
hade lättare för att oantastade kunna färdas hvarthän
de ville. De skulle icke låtsa som om de voro i drottningens
sällskap, såvida ingen förolämpning eller annan
fara gjorde deras uppträdande till hennes skydd nödvändigt.

Så inföllo nu, mot slutet af Juli 1640, de för drottningen
öfliga fastedagarna, som plägade vara tre a rad,
ehuru hon denna gången sade sig hafva beslutat utsträcka
dem till dubbelt så många, något hvarvid man
icke fastade något särdeles afseende, enär bon ständigt
hade så många infall. Huru med detta slags fasta var
beskaffadt är svårt att säga, då historien ingenstädes
ingår i någon närmare beskrifning derom; endast så
mycket får man veta, att mat inbars till drottningen
och hennes förtrogna aftonen före den första fastedagen,
och det så mycket, att det skulle räcka under
hela tiden. Ty att begära mer, eller hafva någon gemenskap
med den yttre verlden, det förbjöd det af
enkedrottningen sjelf stiftade bruket. Hon var under
den sjelfålagda penitensen bokstafligen inlåst med sin
kammarfru, och ingen understöd sig att, under hvilken
förevändning som helst, begära tala med någondera,
förrän de sjelfmant funno för godt att öppna dörrarna
och visa sig.
Det låter besynnerligt att höra fasta och mat nämnas
på en gång; dock är det ju naturligt, att menni-
skor ej förmå att i tre dygn vara utan all föda, åtminstone
icke utan fara för helsa eller lif. Man förmodar
att de födoämnen enkedrottningen reqvirerade voro både
så knappt tilltagna och af sådan beskaffenhet, att de
väl öfverensstämde med hennes botöfningar. Man vet
dock icke om hon, i likhet med katolikerna, under fastedagarna
nekade sig kött, såväl som all annan der-
emot svarande substantiell näring.
Emellertid hade hon nu, såsom vi redan anfört,
sagt sig vilja fasta i hela sex dygn samt befallt in
mat i förhållande dertill. Hon vistades åter på sitt
enkesäte Gripsholm och bebodde för tillfället den ne-

dersta slottsvåningen, från hvars i midten belägna, med
glasdörrar försedda matsal en täckt löfgång vidtog och
sträckte sig genom hela trädgården, ända ned åt sjön.
Genom denna löfgång, hvars höga, lummiga trädkronor
lutade tillsammans, bildande liksom ett grönskande,
tätt hvalf, smögo sig enkedrottningen och hennes
förtrogna tärna under nattens djupaste tystnad.
Ingen såg dem och ingen misstänkte att de skulle be-
gifva sig ut. Man trodde dem vara väl instängda och
inbegripna i sina andaktsöfningar; ty det var ännu tre
dagar igen, innan fastan skulle slutas.
Det var en varm och ljus Julinatt, sådan endast
norden kan uppvisa. Hela naturen hvilade. Fåglarna
sofVo i sina bon, fjärilarna i sina blommors hägnande
sköten; allt var så stilla, att de båda vandrerskorna
förebrådde sig nästan som ett helgerån att de med sina,
ehuru lätta, fjät störde naturens högtidliga hvila.
Här var emellertid intet tillfälle till någon lång
filosofisk betraktelse. Man måste skynda för att hinna
ned till sjön, der en båt väntade; ty i händelse af upptäckt,
af öfverraskning, hvad ville man företaga?
Aldrig har väl någon älskarinna med större ångest
och otålighet skyndat till sin älsklings möte, för att
med honom ila till en okänd strand, undan förtryckares
våld eller knarriga anförvandters grymma ensidighet,
än enkedrottning Maria Eleonora skyndade ned till
stranden, till den väntande båten, som skulle rädda
henne från den henne så förhatlige Oxenstjerna, samt
från allt det förtryck hon i Sverige tyckte sig hafva lidit.
Ändtligen var hon med sin trogna Bertha nere vid
stranden, hvarest stallmästar Klemmenfeld mötte henne,
fattade hennes hand, hjelpte först den darrande drott-
ninsen och sedan den icke mindre bäfvande kammar-

frun i båten, hoppade sjelf efter och gaf tecken till affärd.
De båda roddarne förde sina åror med jemna,
raska tag, och snart visade sig slottets hvita murar och
höga tornspiror på allt längre och längre afstånd. —
Man var icke längre vid Gripsholm: man begaf sig
bort åt Nyköpings redd, der ett danskt skepp väntade.
Icke förr än Maria Eleonora kommit ombord på
detta skepp gaf hennes ångest och rädsla någorlunda
med sig. Den förfärliga själsspänning, hvari hon under
flera veckor befunnit sig, särdeles under de sista dygnen
och förnämligast under de sistförflutna timmarna, gaf nu
med ens vika och nerverna slappades ända derhän, att
hon nedföll nästan medvetslös på fartygets däck, hvar-
ifrån man måste bära henne ned i kajutan och egna
henne all upptänklig vård.
På detta skepp hade de förut omtalta förtrogna
herrarna — allesammans hennes landsmän — väntat
henne, så att hon ingalunda var utan skydd och hjelp.
En dansk målare, som äfven befann sig i sällskapet,
blef 'indragen i hemligheten och samtyckte, på de tyska
herrarnas inrådan, att föreställa drottningens fästman.
Man inbillade såväl befälet som besättningen på fartyget,
att Maria Eleonora var en borgardotter från Nyköping,
förlofvad med dansken och nu stadd på rymning
från hemmet, emedan flickans anhöriga velat hindra
hennes giftermål. Drottningens simpla drägt — ty hon
hade med flit klädt sig som borgarqvinna — jemte
de ymniga tårar hon utgöt, tycktes gifva stöd åt denna
falska uppgift.*)
För oss, hennes efterkommande, som läsa härom i
häfderna, och som veta att Gustaf Adolfs enka var,
*) Alltsammans historiskt. Se Fryxell, Grauert,
Geijer m. fl. angående Maria Eleonoras flykt.
Calleville , Catteau -

vid den tid som nu skildras, närmare fyratiotvå år gammal
samt för tjugo år sedan förmäld, förefaller det
dock högst besynnerligt, att de danska sjömännen så
kunde låta narra sig. Antingen hade tiden, i trots af
så mången svår själskamp, så många hjertats hårda
strider, farit ovanligt varligt fram med Maria Eleonoras
skönhet, då hon ännu kunde gifva sig ut för en flicka,
hvilken man vägrade gifta sig med sin hjertans
kär, eller ock voro de danske, som förde henne från
Nyköpings redd öfver till Gottland, allsicke nyfikne,
utan läto gerna udda vara jemnt, heldre än att blanda
sig i hvad dem icke angick.
Man torde fråga hvarföre enkedrottningen nu så
oupphörligt gret, då hon likväl hunnit så nära målet
för sin längtan. Ack!... vi glömma att hon var mor
... att hon qvarlemnade sitt enda, älskade barn på
den strand, hvarifrån hon sjelf flydde och som hon
förmodade sig aldrig skola återse. — Hon hade väl pa
sednare tiden varit vida mera missnöjd med Christina,
som — hon visste det mer än väl — i allt höll med
sin mors motståndare och i intet med henne; men det
var dock hennes barn, som hon icke sett på halftannat
års tid och hvars bild nu lifligare än någonsin stod
för hennes själs öga. År af sitt lif tyckte sig modren
nu hafva velat gifva för att endast några ögonblick fa
sluta dottren i sina armar och i hennes anlete varsna
den bortgångne makens älskade drag.
Ändtligen anlände hon till Gottland, hvarest tvenne
från kung Christian sända danska örlogsfartyg lågo och
väntade på henne. Det skulle väl kunna tyckas såsom
hade det varit nog med ett stort krigsskepp till öfver-
förande af en stackars flyende drottning med så ringa
åtfölje som en kammarfru och några få herrar. Poten-

taterna hafva dock oftast helt andra tankar än vi, deras
underordnade, och Danmarks konung tyckte sig väl
icke nog kunna hedra sin krönta gäst, hvilken så förtroendefullt
sökte en fristad inom hans stater.
Men ödets makter visade sig ännu en gång oblida
mot den flyende. Den förfärligaste storm, den envisaste
motvind och den svåraste sjösjuka förenade sig
att göra hennes öfverfart från Gottland till Danmark
till en uthållande tortyr; de tj^cktes, alla dessa de sjöfarandes
onda genier, hafva liksom sammansvurit sig
att likt trenne grymma furier plåga den stackars Maria
Eleonora, jemte de trogna, som följde henne på färden.
Emellertid blef, såsom man lätt kan tänka sig, inom
Sverige en stor uppståndelse vid underrättelsen om
drottningens flykt. Sin hofmarskalk hade hon, under
någon giltig förevändning, förstått att på några dagar
aflägsna, äfvensom sina uppvaktande damer, af hvilka
dock de flesta visste att hon ämnade begifva sig bort,
ehuru de icke visste tiden och stunden för hennes affärd.
Hofmarskalken kom. Han frågade efter enkedrott-
ningen och önskade tala med henne, emedan de sex
fastedagarna nu voro tilländalupna och drottningen således
åter måste blifva synlig för sin omgifning. Ingen
hade dock sett henne. Sjelfva hofpredikanten visste
ingenting. Han uppgaf sig hafva under de trenne första
dagarna, då han höll gudstjenst utanför den stängda
dörren, hört enkedrottningens röst beledsaga afsjungan-
det af psalmerna; men sedan, under de sednare dagarna,
påstod han sig förgäfves hafva lyssnat; han
hade ej förnummit ett enda ljud.*)
Icke heller hofmarskalkens fru, som hade sina
hvardagsrum ofvanpå drottningens, hade på länge hört
*) Historiskt.

ett enda steg eller ett enda ord der nere. Man plägade
eljest höra både steg och röster upp genom trossbottnen.
Den frågande blef då ängslig och lät på eget bevåg
spränga dörren.
Hvad blef nu de inrusandes bestörtning, då de
funno våningen tom och såväl enkedrottningen som
hennes tärna spårlöst försvunna?
Det sökande — man kunde nästan säga skall — som
nu företogs och som icke lönades med ringaste framgång,
gjorde slottspersonalen än mera förbittrad. Man
hade börjat med att vara ängslig, men man slutade
med att vara ond, då man märkte att Maria Eleonoias
juvelskrin och manga andra dyrbarheter äfven voio
försvunna. Först da kom man till en klar öfvertygelse
om att Gustaf Adolfs enka hade lemnat Sverige, för
att i något annat land möjligen finna den trefnad hon
under sitt tjugoåriga vistande här förgäfves hade sökt.
Från Gripsholm afgick nu genast en kurir, som för
rådet inberättade hela saken. Inom hela riket väckte
underrättelsen ond blod; men dock mest bland riksrå-
derna och den unga drottningens förmyndare. Aldra
mest förargad var rikskanslern; man hade pa länge
icke sett honom så ond.
Jakob de la Gardie var den fogligaste af alla.
Han menade, att då Gustaf Adolfs enka omöjligen kunde
finna sig i Sverige, sedan hennes afgud ej mera fanns
bland de lefvande, så gjorde man väl pa det hela orätt
i att vilja tvinga henne att der vistas. Han radde der-
före till öfversändande af hennes lifgeding till den ort,
der hon sjelf tillkännagåfve sig hafva stannat, och att
sedan icke vidare bry sig om henne.
Men detta ingick ej i Oxenstjernas idéer. Han

ville på intet vilkor tillåta enkedrottningen att vistas
hvar hon behagade och ändå förblifva i åtnjutande af
lifgedinget. »Hafva vi icke», sade han, »nyligen be
talat 20,000 daler på den slösande brandenburgskans
oerhörda skulder 5 och nu viljen I, till råga på allt,
låta henne i främmande land förtära lifgedinget. Aldrig
skall det hända, så länge jag har något att säga i styrelsen.
Salig konungen kallade hennev, tilläde rikskanslern,
nicke utan skäl sitt malurn domesticum*);
hon kan ock mången ärlig man mer än skäligt är he-
dröfva.rt Oxenstjerna och hans parti segrade, nu såväl som
vid riksdagen. Och då Maria Eleonoras rymning hade
väckt ovilja inom hela riket, så beslöto riksens ständer,
ehuru presterna i början tagit enkedrottningens parti,
att indraga lifgedinget, hvarjemte Maria Eleonoras namn
helt och hållet uteslöts ur kyrkobönerna.
Då man för Christina berättade om hennes mors
flykt började hon att bitterligen gråta. Man visste ej
om det skedde af saknad eller harm, ty hon inlät sig
aldrig i förklaring deröfver. Troligen var det den sed-
nare känslan som pressade den föga kärleksfulla dot-
trens tårar, ty hon tycktes sedermera i allt dela Oxen-
stjernås mening, att enkedrottningen hade »genom sin
flykt satt en outplånlig fläck på sin dotters regering,
på Sveriges rike och sin salig herres minne.”**)
*) Historiskt. Oxenstjernas yttrande.
^llt hvad här är berättadt om enkedrottning Maria
Eleonora är ordagrann sanning.

Den unga drottningens födelsedag.
Det var den 8 December 1640.
På Stockholms slott hade under många dagar, ja väl
under ett par veckor, allting varit i full rörelse, emedan
man ämnade att med mycken ståt och högtidlighet iira
den unga drottningens stundande födelsedag. Hon
skulle öfverraskas med ett slags skadespel, nagot som
på den tiden kallades Ballett, och som aldrig förut varit
sedt inom Sverige.
Häraf det myckna fjesket, den rastlösa verksamheten,
det ovanliga bullret, det myckna springandet upp
och ned i trapporna, af och an i gångar och korridorer;
härtill de många och stora tillrustningarna.
Christina hade, med hela sitt hof, under loppet af
September månad inflyttat till hufvudstaden efter sitt
ijorton månaders långa vistande på Strömsholm. Hon
var mycket förändrad till lynnet och syntes ej sällan
ganska betryckt. De muntra lekar, kroppsöfningar,
landtliga promenader och samtal med den arbetande
klassen, hvari hon under sommaren 1639 funnit så
mycket nöje, hade hon under den påföljande sommaren
icke återtagit. Studier voro numera hennes enda tids-
fördrif, samt någongång en båtfärd på sjön, eller en

promenad i vagn. Eljest åtnöjde hon sig med att vistas
i slottets park eller trädgård, hvarest man som oftast
såg henne sittande, djupt försjunken i tankar, hållande
i handen en bok, hvari hon dock icke läste.
Hon var synbart melankolisk och härtill letade
man förgäfves efter den rätta och egentliga orsaken.
Månne hon ledsnat vid landets enslighet och längtade
efter förströelse?... Eller hade den hösten förut genomgångna
svåra och långvariga sjukdomen slagit sig på
de inre ädlare delarne och inverkade derifrån på lynnet?...
Eller var det sorgen och harmen öfver modrens
hemliga aflägsnande, hvaraf hon led ?... Eller leddes
hon efter sin amma, som hon genast efter sitt tillfrisknande
hade afskedat, med vilkor att behålla Gertrud
och allt framgent sörja för henne? Eller längtade
hon efter sina kusiner, sina fordna lek- och läskamrater,
prinsessorna Maria och Eleonora af Zwei-
briicken? Det var icke uteslutande något af alla dessa skäl
till den unga drottningens tungsinthet, men det var
deremot litet af hvarje. Sannt var, att landets enformighet
behagade henne icke längre och att hon längtade
ombyta vistelseort. —• Sannt var ock, att sjukdomen
lemnat djupa spår, hvad hennes inre beträffade ;
ty hon kunde aldrig glömma det der uppträdet med
Gertrud och medikamentet; och ofta, då hon var ensam
och utan annan sysselsättning än läsning, försjönk
hon i grubbel deröfver, utan att kunna särskilja hvad
som häruti kunde vara sanning eller osanning.
Hon hade mer än en gång frågat Gertrud, hvad *
denna hade menat med sitt besynnerliga uppträdande
vid detta tillfälle, samt när, huru och hvarifrån hon
kommit; men flickan hade då alltid bleknat, fästat sina

stora ljusbruna ögon på drottningen, skakat på sitt ljuslockiga
hufvud och svarat, att om det än gällde hennes
lif kunde hon ingenting upplysa, emedan sjukdomen
hos henne hade utplånat hvarje minne af hvad som
tilldragit sig under dess utbrott.
Antingen nu detta var verkliga förbållandet, eller
endast en förevändning för att komma ifrån saken,
derom förblef Christina i beständig okunnighet. Emellertid
plågade det henne att nödgas misstänka sin egen
amma för ett mordanslag mot hennes person, eller att
—• ifall hon vore oskyldig — hafva förafskedat henne.
Fru von der Linde hade återrest till sitt fädernesland
och förtärde der den hederliga pension, som rådet, på
drottningens begäran, fann sig vid att årligen sända
henne, och enhvar af Christinas närmare omgifning
visade sig högst belåten med att se henne aflägsnad,
emedan hon på sednare tiden hade, såsom alla påstodo,
synbarligen tilltagit i högmod, sjelfsvåld och egenmäktighet.
Af alla var dock Oxenstjerna aldramest belåten
med hennes aflägsnande; ty han trodde henne icke
mer än jemnt, fastän han derom aldrig utlät sig åt
Christina, hvilken fortfor att vara huld emot Gertrud,
som å sin sida tycktes, om icke just fröjda sig öfver
modrens återvändande till Tyskland, åtminstone icke
gräma sig deröfver. Ty från det hon fått veta, att
den, som gifvit henne lifvet, ej var en rättrogen lutheran,
utan katolik och ett jesuiternas verktyg, hvilket
allt blef henne klarare och tydligare ju äldre hon
blef, ansåg den unga flickan henne såsom död för sin
dotterliga känsla.
Yi hafva redan nämnt om Gertruds kärlek till
drottningen och vilja blott tillägga, att den, om möjligt,
ökades ju äldre hon blef. Som en trogen pudelhund

följde hon Christinas spår — på afstånd, om hon såg
att drottningens panna var mulen, men på nära håll,
om den var klar. Såsom förr satt hon vid sin lilla
herrskarinnas fötter, icke numera lekande med en docka,
utan sysselsatt med något qvinligt arbete, och tycktes
icke hysa någon högre önskan än att ständigt få vistas
i drottningens närhet.
Och Christina fortfor att tåla henne omkring sig.
Stundom tycktes hon icke ens märka hennes närvaro,
men hon saknade henne, om hon en enda stund var
borta. Utan att ens veta det sjelf fästade Christina
sig alltmer och mer vid det fromma, tyska barnet, hvil-
ket hon så småningom började betrakta såsom ett slags
tillbehör till hennes egen varelse, och det så mycket
mer som Christina var — ehuru hon aldrig yttrade
det — inom sig öfvertygad, att Gertrud hade räddat
hennes i fara sväfvande lif.
Rikskanslern Oxenstjerna hade med grefve Jakob
de la Gardie, såväl som de öfriga drottningens förmyndare,
öfverenskommit om att med stor prakt och gläd-
tighet fira den åttonde December, då Christina skulle
