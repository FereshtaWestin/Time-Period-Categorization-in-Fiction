tusen. Nu ansåg Pouille ändtligen tiden vara inne att skrida
till utförandet af sista scenen i det kejserliga skådespelet
och fullbordandet af första scenen i den republikanska tragedien.
Han steg upp på en tunna och skrek, så att åtminstone
hälften af folkmassan hörde honom. De öfriga
anade hvad han hade att säga.
»Medborgare!» ropade han. »Frihetens timma är inne.
Tyrannen har fallit i barbarernas händer. Öfver Frankrike
uppgår nu en ny sol, en ny tid. Lefve republiken! Men
deruppe (Pouille pekade, i riktning mot Tuilerierna) bor tyrannens
hustru och om vi icke kunna få hämnas på tyrannen
sjelf, så vilja vi åtminstone icke låta den högfärdiga
fru Bonaparte undslippa näpst. Jag föreslår, att vi ...
tyst, medborgare, jag talar! . ... jag föreslår, att vi alla
storma tyranniets borg, gripa den högfärdiga kejsareqvinnan
och slita henne i stycken.»
Ett oändligt jubel utbröt bland den massa, som åhört
detta hemska förslag. Det var just ett förslag, som var i
en upprorisk pöbels smak, ty pöbeln törstar efter bättre
lottade likars blod lika ofelbart, som vargarna på de ryska
steppern a törsta efter att få förtära ryttaren och hästen,
hvilka ila undan med vindens snabbhet. Ye dem, som af
dumhet eller äregirighet sätta pöbelns passioner i rörelse!
Det är visserligen möjligt, att pöbeln vid detta tillfälle eggades
af sitt eget begär efter att få plundra den rika kejsarboningen,
men det lider intet t vi i vol, att både det republi-

467
k an ska partiets ledare och herr von Bismarcks agenter äf-
ven voro i verksamhet. Bepublikanska partiet önskade naturligtvis
att få kejsarinnan bort så fort som möjligt oeh
genom hvilka medel som helst och för Bismarck och tysk
a rne kunde ingenting vara mera välkommet än ett litet
uppror i Paris, hvarigenom försvarsanstalterna ovilkorligen
måste förlamas.
Som en brusande ström drog sig folkmassan mot Tui-
lerierna, Hundra munnar skrålade marseljäsen, dubbelt så
många svuro öfver tyrannen d. v. s. den ädle Napoleon de
rysligaste eder, men tusentals röster skriade ’à bas Vimpératrice
!’ Endast den som med egna öron hört parisarne i
en upprorisk stund gifva luft åt sina känslor, kan göra sig
en föreställning om det afgrundslarm, som fördes af monsieur
Pouilles skara. Under vägen till slottet upptog denna
i sig många mindre flockar, som från gator och gränder
slöto sig till, troligen emedan de kände målet för färden.
Pouille gick i spetsen, höljd i trasor men egande en sällsynt
förmåga att sjunga, skrika och svära nästan i samma
andedrag. Om Frankrike i denna stund hade varit modfe
för ett skräckvälde, skulle han hafva blifvit en ny Robespierre.
Just då den larmande skaran, hvilken nu uppgick åt-
minstone till ett antal af femtusen, befann sig på platsen
framför Tuilerierna, stannade en beriden trupp af omkring
femtio man jemte en heltäckt res v agn vid andra ändan af
slottet. Officeren, som red i spetsen för skaran, kallade till
sig sina löjtnanter, hvilka skyndade att infinna sig. Yi
igenkänna genast på rösterna — ty det är redan nästan
mörkt — våra vänner, anförarne för friskaran. De hade
v
kommit för att äfven med uppoffring af sitt lif utföra hvad
kejsarens bön hade ålagt dem. De tillhörde icke den usla
klass af menniskor, som i nödens stund vänder en välgörare

463
ryggen och anser sig fri från alla förbindelser, till och med
tacksamhetens. »Hvad företager sig pöbeln?» sporde Soumain, i det
han med handen utpekade monsieur Pouilles skara. Den
ädle majorens röst var upprörd, ty hans eget förstånd hade
besvarat frågan.
»Mon Dieu/» utropade B ast oui ironiskt. »Det ädla
folket roar sig.»
»Det vill säga, att de ämna . . .?»
»Storma slottet och bemägtiga sig kejsarinnan. Derom
är intet tvifvel.»
»Mobilgardet, som, enligt hvad jag ser, har vakten
kring slottet, skall hindra dem från att intränga.»
»Måhända!» sade Bastoul, liksom tviflande.
Emellertid hade monsieur Pouille kommit fram till gar-
disterna, hvilka mötte honom med fälda bajonetter. Efter
en stunds parlamenterande kastade gardisterna gevären ifrån
sig och förenade sig med den skrålande hopen.
»Gardisterna fraternisera med packet», utropade Soumain,
när han såg hvad som skedde. »Det är hög tid,
mina vänner!»
Soumain och hans lyra vänner sutto skyndsamt af och
ilade bort till slottsportarna med så stor snabbhet, att det
r
lyckades dem intränga i sällskap med sjelfve monsieur
Pouille. Skrikande och larmande stormade några hundra
af packet in i slottet. De öfriga måste blifva utanför af
det enkla skälet, att det icke fans plats åt dem derinne.
»De skola plundra slottet», hviskade Soumain till Waldemar,
som trängdes vid hans sida.
»Vi skola försöka att hindra det», svarade Brand.
»Tag du de andra vännerna med dig och uppsök kejsarinnan!
Jag skall under tiden uppehålla packet i de första
salarna. För du emellertid, bort hennes majestät! Skynda
dig, Soumain!»

469
»Vågar jag lemma dig ensam bland dessa banditer?»
»Var lugn, min vän! Jag skall vara vid kejsarinnans
vagn förrän du. Du förstår väl, att någon af oss måste
uppebålla pöbeln här, medan de andra föra bort hennes
„ majestät? Annars skola ju dessa bofvar träffa kejsarinnan
pa samma gång som vi och då kan ingen mensklig magt
rädda henne.»
»Nåväl, vi gå ... kom René, kom Salignac . . . Ba-
stoul ! »
Några ögonblick senare var Waldemar ensam bland
den rasande pöbelhopen, ty hans fyra vänner hade ilat i
förväg för sjeifve monsieur Pouille och snart försvunnit i
slottets inre.
Waldemar såg sig omkring för att vinna en klar öf-
versigt af ställningen, men han kunde i sjelfva verket ingenting
se, ty han var inklämd mellan ett bord och den
påträngande pöbelhopen. Det bj|f svart för den modige
svenskens ögon, ty han tyckte i detta ögonblick, att det
skulle vara omöjligt för honom att blifva herre öfver det
rasande packet. Dock öfvergaf honom icke hans djerfva
mod. Med en våldsam ansträngning knuffade han undan
de närmast stående och vann derigenom frihet att stiga upp
på bordet. Från denna upphöjda plats kunde han öfver-
skåda massan. Han såg en mängd vilda ansigten, van-
stälda af skägg och smuts, men han såg också en mängd
ansigten, som vittnade om både afsky och förskräckelse och
hvilka uppenbarligen tillhörde menniskor, som mot sin vilja
blifvit indragna i detta pöbelupplopp och gjorda till mecl-
brottslingar i de dåd, som det egentliga packet här ämnade
utföra. Dörrarna till de inre rummen voro stängda och
det var detta, som förorsakade hopens stillastående. Man
väntade blott på dörrarnas öppnande eller söndersprängande
för att tåga vidare. Waldemar såg också en grof och smutsig
hand, som sträckte sig upp på en vägg och grep en

470
dyrbar tafia af Murillo, slet ned den och ... ja, Waldemar
kunde icke se hvilket öde taflan fick, men han anade
det och han insåg, att detta var början till den plundring,
som man ämnade företaga.
Nu upplyftade Waldemar sin hand. I Frankrike och
isynnerhet i Paris förstår den lumpnaste gamin hvad det
betyder, att någon stiger upp på ett bord och upplyfter sin
hand. Man vet då genast, att man får höra ett tal och
tal äro parisarnes förtjusning. Också hade Waldemar knappt
upplyftat handen, förrän en allmän tystnad och stillhet inträdde.
Den person, som stod på det kejserliga bordet,
ämnade tala och hvar och en önskade höra hvad som sades.
Det blef alldeles tyst i rummet, men utanför slottet
sjöng pöbeln marseljäsen och skriade af alla krafter. Waldemar
var blek, men lugn. Om han i denna stund varit
svag, skulle både han och kejsarinnan haffa varit förlorade.
»Medborgare», ropade han med klar och ljudlig röst,
»i dag har frihetens timma slagit för vårt folk. Tyrannen
är fången hos våra fiender och han kommer aldrig mera
igen. (Må Gud förlåta mig denna synd! tilläde han i sina
tankar). Vi äro fria. Vi haffa nu inga tyranner. Hela
Frankrike är vår egendom. Detta slott är vårt . . . vårt . . .
det är folkets egendom. Är det icke så, medborgare?»
Ett jubel, som torde i slottets mera aflägsna vrår hafva
ljudit såsom en åska, utbröt och belönade Waldemars första
utfall. »Nåväl, hvad skola vi nu göra? Medborgare! Sansen
eder! Om detta slott är vår egendom, så är det vi som
förlora på dess förstörande. År icke också detta sant, medborgare
? »
»Jo ... jo!» skreko egarne till de rädda ansigtena,
men pöbeln teg stilla. Den förstod icke fullkomligt Waldemars
skarpa logik och hvar finnes väl en pöbel, som tycker
om att tänka logiskt?

471
»Medborgare!» ropade Waldemar. »Vi måste skona
detta slott, emedan det är vår egen egendom. I morgon
skall monsieur Gambetta och monsieur Thiers och de andra
patrioterna dela all denna rikedom, som vi här se; de skola
dela den mellan oss, mellan alla parisare, som omfatta den
heliga republikens sak. Gambetta har sagt mig det. Låtom
oss då icke i afton förstöra hvad vi i morgon skola dela!»
»Skola vi då hafva trängt hit upp utan att göra något
gagn?» frågade monsieur Pouille.
. »Ja ... ja!» skreko de ifrigaste. »Vi vilja icke återvända
med oförrättadt ärende.»
»Medborgare!» ropade Waldemar. »Vi skola icke utan
gagn hafva trängt upp hit. Vi skola i slottet uppsöka alla
bildstoder af Napoleon ... af tyrannen, af blodsugaren . .
dem skola vi förstöra, dem skola vi slita i stycken.»
»Godt! Ja . . . Ja!» skränade massan förtjust.
»Der ser jag öfver dörren», fortfor Waldemar, »tyrannens
namnchiffer. Utplånen det, medborgare! Uppsöken i
slottet allt livad som kan påminna oss om tyrannen och
förstören det. Allt det Öfriga utdelar Gambetta åt oss i
morgon. Lefve republiken!»
Ett jubel utan gränser utbröt. Waldemar såg en byst
af Napoleon neddragas från sin piedestal. Han märkte, att
hopen var lugnad och att någon plundring icke skulle komma
i fråga denna afton. Visserligen hörde han Pouille väsnas
på dörren och ropa »à bas l’impératrice!» men Brand visste,
att den fjerdedels timme, som förflutit, sedan han skilj des
från sina vänner, borde hafva varit tillräcklig för dem till
kejsarinnans räddande. Han kunde nu lugnt söka att komma
ut ur Tuilerierna.
Under tiden tilldrogo sig följande händelser i kejsarinnans
med all möjlig prakt, lyx och beqvämlighet inredda
boudoir. Kejsarinnan hade låtit föra monsieur Aiguille upp till
* '

472
sig, för att personligen förhöra ocli döma honom — ty kejsaren
hade icke haft tid att företaga denna ransakning och
dom före sin afresa till hären. Monsieur Aiguille var dessutom
då sjuk, så att ingenting kunde göras med honom.
Monsieur Aiguille infördes i kejsarinnans boudoir ungefär
vid samma tid, då monsieur Pouille (hans gode vän) från
sin tunna höll sitt tal till pöbeln.
Kejsarinnan afskedade den bevakning, som ditfört fangen,
och var således ensam med monsieur Aiguille.
»Ni är anklagaclg sade hon strängt, under det hennes
blixtrande ögon genomborrade brottslingen, »Ni är anklagad
för att kafva sålt Frankrike till Preussen. Hvad har Ni
att säga till ert försvar?»
Monsieur Aiguille, som aldrig var otrogen sin natur
och aldrig försökte beherska den, betraktade kejsarinnan
med samma blickar, som om han varit kallad till ett möte
med en älskarinna. Han slukade med sina ögon kejsarinnans
vackra och ädla anlete, hennes sköna gestalt, hennes
svarta lockar.
»Madame!» utropade han. »Jag . . ,»
Kejsarinnan ilade nu bort till fönstret. Hon hade hört
det larm och tjut, som monsieur Pouilles hop förde, under
det den tågade mot slottet, men då hon fann, att bullret
ännu icke var i närheten af slottet, lugnade hon sig och
återvände till monsieuren, på hvilken hon kastade ännu en
genomträngande blick.
»Nå?» utropade hon otåligt. »Svara! Man frågar er
för att få svar.»
»Ack, madame! Jag är oskyldig. Man har med våld
beröfvat mig de papper, för hvilkas förskingring jag är anklagad.
Yid Gud, madame, jag är oskyldig . . . och jag . . .
jag . . .»
»Nåväl?» Kejsarinnan ilade ännu en gång till fönstret, ty bullret

ijjjgpjgipgfe 473
hade tilltagit ocli lion hörde ett förfärligt larm utanför
slottet. Monsieur Aiguille betraktade den sköna qvinnan med
lystna blickar. Han fick en idé . . . Han var ensam med
henne ocli . . han vågade icke tänka ut sin tanke, men
den grodde och växte i hans liderliga sinne, medan kejsarinnan
oroligt lyssnade vid fönstret. Hetta var det ögonblick,
då pöbeln rusade in i slottet och böljade med sitt
tjut uppfylla gångar och salar i slottet. En frosskakning
ilade genom kejsarinnan. Hon förstod nu hvad larmet betydde
och hvad folket ville. Emellertid återvände hon till
Aiguille. »Ni är fri, min herre,» sade hon med fast stämma.
»Jag eger i denna stund icke magt att döma er, fastän jag
inser, att Ni är en af de största uslingar, som med sina
steg ha (Va befläckat jorden. Gå!»
Men monsieur Aiguille ville icke gå. Han såg framför
sig icke en kejsarinna, utan en skön q vinna, hvilken
han ville ega, ty han ville ega. allt hvad han såg i qvin-
noväg. »Nå, går Ni icke, min herre?» utropade kejsarinnan
skarpt. »Nej, nej», svarade monsieuren, »nej, jag skall rädda
er . . . om Ni vill egna mig en smula kärlek.»
Aiguille föll ned och omfamnade hennes knän.
Kejsarinnan bäfvade och ryste. Hennes hand fattade
ringklockan och skakade den, men ingen kom, ty betjeningen
hade flytt, så snart monsieur Pouilles skara stormade
slottet. »O, madame!» fortfor Aiguille. »Stöt mig icke ifrån
er! Jag skall rädda er ur pöbelns hand, men först måste
Ni bevisa, att ni älskar mig, ty det är tydligen af kärlek
till mig, som Ni låtit föra mig hit i dag. Bevisa mig er
kärlek, madame, och jag räddar er.»

474 Monsieur Aiguille var tydligen nära svagsint af egenkärlek.
Hans rysliga skägg reste sig på ända.
»Vansinnige! Släpp mig ... Ni är den mest afsky-
värda menniska på jorden. Ni glömmer er ställning som
min undersåte. Ni är en usling. . Ieke den uslaste tiggerska
kan älska en dylik bof. Släpp mig!»
Kejsarinnan visste icke livad bon skulle säga. Förskräckelsen
förlamade bennes tunga, ty monsieur Aiguille
reste sig upp ocb slöt benne i sin famn. Utom sig af af-
sky och ångest framtvingade bon dessa ord:
»Kan då ingen befria mig från detta afskum? Ivan
ingen skjuta honom?»
»Jo, det kan jag», svarade mot förmodan en lugn ocb
fast röst från ett annat rum ocb i samma ögonblick då en
karl framträdde, aflossades ett skott, som fälde monsieur
Aiguille till marken.
Mannen, som atlossat skottet, var Soumain. Efter honom
inträdde hans tre vänner ocb i samma ögonblick instörtade
ett par skrämda hofdamer ocb ett par herrar från
ett på motsatta sidan beläget rum.
»Madame!» yttrade Soumain lugnt. »Hans majestät
kejsaren bar befallt mig att rädda eder. Jag ocb mina
vänner äro här i detta ändamål. Behagar Ni följa mig?
Folket bar stormat slottet.»
»Jag följer er», svarade kejsarinnan beslutsamt, »eller
rättare vi följa er, ty jag hoppas, att Ni icke utesluter dessa
trogna vänner. Jag måste först hopsamla mina dyrbarheter. »
»Ingen tid är att förlora», invände Soumain. »Hör!
Folket rasar.»
»Mon Dieu! Men . . .»
»Här äro dyrbarheterna», utropade en af hofdamerna,
visande ett litet dyrbart schatull. »Jag bar anat denna
katastrof och samlat hvad jag ansett värdt att medtaga.
Kom, madame!»

475
»Nåväl, jag är färdig ... Vi gå! . . . Nej, der är
ett miniatyrporträtt af min ädle gemål. Det skall aldrig
besudlas af pöbelns smutsiga fingrar. Tag det, kära Rosalie!
. . . Godt! Nu äro vi färdiga.»
Hofherrarna gingo förut och ledsagade det flyende sällskapet
på mera hemliga vägar ut ur slottet. Detta skedde
i det ögonblicket då Waldemar hade slutat sitt tal och monsieur
Fouille med raseri angrep dörrarna till slottets inre.
Vägra väldiga stötar öppnade dörrarna och monsieur Pouille
kom in. Folket strömmade också in. Händelsevis förde
denna dörr icke in i de inre gemaken, utan till en gång,
hvilken slutade med en trappa, och en annan händelse gjorde,
att denna trappa var densamma, som kejsarinnan och hennes
följe måste begagna för att komma ut ur Tuilerierna, Pouille
stötte samman med den flyende kejsarinnan på det öfversta
trappsteget. Kejsarinnan uppgaf ett rop af förfäran och
monsieur Pouille, som hade sprungit fortare än den öfriga
pöbeln och clerför var ensam, ropade:
»Hitåt, medborgare! Här är tyrannens hustru! Hitåt...
hitåt ! »
Bastouls pistol gjorde ett slut på monsieur Pouilles
ropande, emedan denne trashank föll för en väl riktad
kula. Man kunde nu obehindradt fortsätta flykten, emedan
ingen hade hört Pouilles rop. Innan en minut förflutit,
sutto kejsarinnan och hennes hofdamer i den af Soumains
friskara omgifna vagn, som sedan lyckligt förde dem
till Belgien. Just då Roumain hade ordnat sin skara omkring vagnen
och var redo att gifva order till uppbrott, anlände
Waldemar Brand, som hade lyckats armbåga sig ut ur slottet,
och knappt hade den unge svensken, som med entusiasm
helsades af sina vänner, stigit till häst, förrän em karl kom
springande och ropade an Waldemar. Det var Pierre Bonin,
som icke hade varit med .om aftonens äfventyr, utan i

476
stället haft permission för att besöka sin hustru, om hvilken
Soumain hade berättat honom ett och annat, som läsaren
redan känner.
»Nå, du följer väl med, Bonin?» sporde Waldemar.
»Nej, herre, Ni får ursäkta! Jag kom tids nog hem
för att träffa unga Pouille, just då han inflyttade till min
hustru och jag körde bort honom.»
»Och potäterna, som Pouille medförde i boet?» inföll
Soumain försmädligt.
»Dem kommer jag att äta upp tillsammans med min
hustru. »
»Du afstår då från den politiska banan, Pierre Bonin?»
»Ja, monsieur, jag afstår från att blifva president, minister
eller senator, men jag skall från denna stund blifva
någonting annat, som är mycket svårare.»
»Hvad då?»
»Jag skall blifva herre i mitt hus.»

. : ■MH

H istoris kt-Romantiska
SKILDRINGAR från unionstiden
efter G. H. MELLINS efterlemnacle manuskript
af H. Keyser.
Bland författare, som för åtskilliga tiotal af år sedan
uppträdde i vår literatur och tillvunno sig en förtjent uppmärksamhet,
intager G. H. Mellin ett af de mest framstående
rummen. Han förenade en liflig fantasi med en
utomordentlig lätthet att kläda sina tankar i ord, och
hans historiska tidsbilder hafva tillvunnit honom .en krets
af läsare, större än någon af hans samtida. Det är der-
för en glädje att kunna öfverlemna åt allmänheten ännu
ett arbete af hans lifligt målande penna, ett arbete, som
han sjelf med förkärlek omfattade, men vid hvilket han
ej hann lägga sista handen innan denna domnade i döden.
Den han gaf i arf, att fullborda och utgifva det efter-
lemnade verket, har gått till sin uppgift med den yttersta
pietet mot Mellins namn och minne samt har egnaf åratal
för att sätta sig in i hans skrifsätt och på bästa sätt
söka fylla sitt anförtrodda granlaga värf.
Arbetet utkommer i trenne sammanhängande afdel-
ningar: Riksmarskens bröllop, Prelaten och
Konung Kristiern den andres drottning,
Hvarje af dessa afdelningar, som- utgöra hvar för sig
en sjelfständig berättelse, utgifves i 5 häften om 6 ark à
1 krona pr häfte.
Stockholm i Maj 1883.
C , E. Fritze’s K, Hofbokhandel. «
Utdrag ur pressens omdömen om föreliggande arbete:
— — Vi hafva i det föreliggande häftet till fullo återfunnit
den berömde författarens förmåga af en pregnant, nästan klassisk
vorden stil, som sluter sig ädel, ren och värdig till det historiskt-
romantiska ämnet, hvilket just genom en sådan mästerlig form
blir desto mera fängslande och underhållande. Götcborgs-Posten.
Stockholm, Gernaiults Boktr.-Aktieh., 1883.

■

UNIVERSITETSBIBLIOTEKET, LUND
1 5000 401004117
