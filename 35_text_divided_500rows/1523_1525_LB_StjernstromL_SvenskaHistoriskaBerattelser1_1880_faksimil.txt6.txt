»I Guds namn, hvarför flyn I mig?» frågade Olaus.
»Hör hur han hädar Gud! Förbannelse öfver honom!»
ropade Göran och störtade ut.
»Förbannelse öfver honom !» ljöd det från flere hundrades
läppar, och alla flydde som för en giftig orm. Inom några
minuter var kyrkan utrymd. Olaus visste knappt, om han
skulle tro sina egna ögons och örons vitnesbörd. Det tryckta
hjertat behöfde gifva sig luft, och han utbrast nästan omedvetet
:
»Hvad är detta? Ha mina ord inte längre någon makt
— kan stormen inte mera hejdas?»
»Nej, den kan inte mera hejdas; ni har sjelf så vållat
det!» sade en allvarlig stämma tätt invid honom.
När Olaus hastigt vände sig om, stod vid hans sida den
gamle biskopens höga och resliga gestalt. I den fladdrande
belysningen från de nästan nedbrunna ljusen såg han ut som
en gengångare från forna tider.
»Hans nåde biskop Brask!» sade han förundrad.
»Ja, händelsen förde mig hit. Mot min vilja har jag
blifvit vitne till detta fasansfulla uppträde. Den vrede och
förbittring jag måste känna vid åsynen af förkunnaren af
Luthers kätterska lära har dock gifvit vika för en känsla af

79
djupt medlidande med den ånger och de samvetsqval, som i
denna stund måste bestorma er själ.»
»Jag förstår inte livad eders nåde menar.»
»Inser ni inte att detta ohyggliga uppträde är följden
al den frihet, ni förordat? Begriper ni ännu ej hur farligt
det är att gifva hvem som helst rättighet att läsa Guds ord
och efter eget behag uttyda det samma? Har ni glömt att
denna folkmassa i går kallade er sin vän och lärare och i dag
nedkallat himmelens stralf och förbannelse öfver ert hufvud ?»
»Väl vet jag att det enfaldiga folket lika lätt ledes till
ondt som godt», svarade Olaus, »men det kommer just af den
okunnighet och det mörker, hvari det hittills hållits. Men
inte är det heller tänkbart att de någonsin skola blifva men-
niskor, om de inte först få lära sig förstå och pröfva läran,
innan man fordrar att de skola tro den. Den andliga friheten
är lika nödig för själen som maten för kroppen; inte är det
matens fel, om kroppen äter sig sjuk, och lika litet är det frihetens
fel, om illvilliga menniskor begagna sig af den samma
för att väcka förargelse.»
»Men ser ni då ej den fara, för hvilken ni sjelf utsätter
er?» utbrast biskopen.
»Jag måste utan afseende derpå göra hvad jag anser för
min pligt», svarade Olaus lugnt. »Den frihet att förkunna
Guds ord jag sjelf åtnjuter måste jag också förunna andra.
Om de förbrutit sig mot den borgerliga ordningen, så tillhör
det den verldsliga makten att straffa dem derför, och det lär
väl också ske, när hans nåde kung Gustaf med Guds hjelp
snart kommer tillbaka.»
»Ni glömmer att hela staden är i uppror, att det är er
— er allena man ger skulden till oredan. Ert lif är i fara,
ni har inte hans nådes stöd att lita till, och ingen annan lär
vilja eller kunna beskydda er och er lära mot den heliga
kyrkan.» »Ingen menniska lär göra det», svarade Olaus.

80 Biskopen teg en stund liksom för att gifva honom tid
att betänka sig; sedan sade han med en viss mildhet i rösten:
»Ännu Stande det er fritt att gå tillbaka. Den heliga
kyrkan är mild och förlåtande mot syndare. Om ni afstår
från edra villomeningar, skall hon öppna sin famn för er, och
jag är viss på att ni en dag skall bli en af hennes fastaste
stödjepelare.» »Jag har ännu aldrig af omtanke för egen säkerhet uppoffrat
hvad jag ansett rätt, och inte lär jag heller hädanefter
komma att göra det», svarade Olaus och såg biskopen frimodigt
i ögonen. »Ni är en allt för klok man, mäster Olaus, att inte tänka
på egen fördel. Hans nåde konung Gösta har väl bjudit till
att förminska kyrkans egendom, men hon har, Gudi lof, tillräckligt
qvar att kunna belöna sina trogna anhängare. Om
ni vill foga er efter min vilja och lyda mina råd, skola stora
egodelar tillfalla er, och jag skall inte ge mig någon ro förr
än jag med egen hand satt biskopsmössan på ert hufvud.»
»Eders nåde tycks glömma att här inte är fråga om
penningar och utmärkelser utan om en menniskas sam\ ete,
och jag är ej van att sälja mitt till den mestbjudande.»
»Men betänk den ära, som väntar er, om ni följer mig,
och den förnedring och det förakt, för hvilka ni nu är föremål.»
»Jag ber eders nåde afsluta detta samtal. Jag fruktar
att det svallande blodet skall komma mig att glömma det
heliga rum, hvarå vi befinna oss, och den vördnad jag är
skyldig eders nåde. Blott det vill jag säga, att för intet pris
i verlden säljer jag min tro och min öfvertygelse.»
»Akta er, mäster Olaus; ni torde komma att ångra er.
Om ni framhärdar i ert nekande, skall Upsala domkapitel belägga
er med kyrkans bann!»
»Må göra!»
»För sista gången ber jag er betänka er. Ja, eller nej?»
»Nej !»

81
»Nå väl, så förklarar jag er då vara utesluten ur kyrkans
gemenskap oeli tillhörig djefvulens rike. Må allt hvad nivid-
3ör varda orent och besmittadt, må alla kristeliga menniskor
hata och afsky er och sjelfva de oskäliga djuren fly vid eder
åsyn. Må förbannelse fästa sig vid hvarje edert fjät och Guds
och Hans heliga kyrkas vrede såsom en tung makt hvik öf-
ver edert hufvud.»
Efter uttalandet af denna gräsliga förbannelse, gick den
gamle biskopen med tunga steg men högburet hufvud ut ur
kyrkan, hvars portar ännu voro öppna,
Olaus stod länge tyst och såg efter honom.
Underliga tankar rörde sig i hans själ ... det var tvif-
let, oron, fruktan! Icke tvifvel på läran men på sin egen
förmåga att rätt predika den ; icke oro för dess slutliga
framgång men väl öfver sin egen svaghet och otillräcklighet ;
icke fiuktan för all den smälek, som väntade honom, men väl
fruktan för att det stora verket skulle lida af bräck genom
honom------Skuggorna lade sig öfver kyrkan likasom öfver hans
själ allt tyngre och tyngre ... det var en stund af de bittraste
själsqval. Då smög en hoppets stråle genom mörkret,
en suck lättade det betryckta hjertat.
»Herren skall inte öfvergifva mig !» sade han förtröstansfullt
och beredde sig att lemna kyrkan.
I samma ögonblick hördes från en af sidogångarna en
ungdomlig stämma ropa:
»Mäster Olaus!»
Han stannade förvånad och lyssnade.
»Mäster Olaus!» ropade det ännu en gång, och en ljusklädd
varelse skyndade emot honom.
»Store Gud, är det möjligt! Jungfru Kristina?»
»Far har gått för att se till att vägen är fri, så att ni
utan fara kan komma härifrån. Han ville skicka hem mig med
en af sina tjenare, men jag hade ingen ro att gå så länge
S y . hist, berättelser. Æ

82
jag visste att ni var qvar här. Jag har hållit mig gömd der
bakom predikstolen.»
Hon tystnade i afvaktan på ett svar, men då något sådant
icke kom, utan Olaus endast stod stilla och höll hennes hand
i sin, fortfor hon:
»Jag hörde allt hvad hans nåde biskopen sade... ni är
kanske missnöjd med mig deröfver; jag borde ha gått min
väg med det andra kyrkfolket----- Ja, ja, det var nog inte
rätt gjordt.» »Nej, jungfru Kristina, det var inte rätt gjordt! Likasom
alla de andra borde ni också hata och undfly mig!»
Och Olaus släppte hennes hand och drog sig undan.
»Säger ni det derför att jag hörde biskopens ord?»
»Jag är öfvertygad att de uppfylde er själ med fasa och
förskräckelse», svarade Olaus och spanade så. mycket skymningen
tillät i det unga ansigtet för att läsa bekräftelsen på
sina ord. »Ja», sade Kristina, »med fasa och förskräckelse; det är
ju rysligt att en biskop kan tala sådana hädelser; men så
kom jag ihåg hvad jag läst i den heliga boken: ’Herre, förlåt
dem, ty de veta icke hvad de göra.’ Och så tror jag
äfven att ni tänker», sade hon och fattade å nyo hans hand.
»Kristina!» hviskade han, djupt rörd.
»Ingen har jag så mycket att tacka för som er», fortfor
hon. »Det var en ringa sak att ni räddade mitt lif, ehuru
ni dervid också blottstälde ert eget. Men att ni upplyst
mitt förstånd, att ni låtit mig med egna ögon se in i de himmelska
sanningarna, det är tusen gånger mer än jag någonsin
kan ved ergälla er.»
»Och tror ni inte, jungfru Kristina, att ert lifliga intresse
varit mig en stor uppmuntran i mitt arbete ? I svåra stunder
har ert vänliga deltagande, er åsyn lifvat min håg och
mina bemödanden, och när jag i den stilla natten sett upp

83
från mitt arbete, tycktes det mig ofta som om de tindrande
stjernorna lånat er blick.»
»Det är ju besynnerligt att jag också ständigt tänkt på
er!» utbrast den unga flickan hastigt, men djupt rodnande,
tilläde hon förlägen: »Far dröjer bra länge.»
»Ännu några ögonblick måste ni skänka mig», sade Olaus
med stigande rörelse. »Det tyckes mig som om Gud sjelf
hade skickat er hit i den bittraste stunden af mitt lif.
Jag anser det som ett tecken att Han inte alldeles öfvergif-
vit mig! Kristina, af hela min själ älskar jag er, säg, vill
ni bli den ängel, som understödjer mina bemödanden, som
uppmuntrar mitt arbete, som uppehåller mitt mod . . . säg,
vill ni?» »Allt detta förmår jag väl inte», svarade den blyga flickan,
»men älska er, det gör jag redan! Bedja Gud för er
och läsa i edra ögon edra tankar och önskningar, det kan
och vill jag göra.»
Olaus slöt henne i sin famn.
»Vet du, älskade, att den katolska kyrkan belägger pre-
stemas giftermål med strängt straff, ja, bannlysning? Har
Ju mod att utsätta dig för verldens tadel, dess förakt?»
»Om ni föreslår mig att bli er hustru, mäster Olaus, så
ih' jag viss på att det ej heller är någon synd, och derför
011 jag gerna blifva det i morgon, ja, i denna dag, om ni
önskar det. Och älska er vill jag göra så länge mitt hjerta
klappar och mitt öga ser, ja, i sjelfva dödens sömn skall jag
drömma om er.»
Fastare, innerligare slöt han henne till sig.
»0, Kristina, Kristina, kunde du känna all den fröjd,
som genomströmmar min själ!. . . Ser du, alla mina tvifvel
;äro försvunna, mitt mod och min förtröstan växa med hvar
minut, och nu känner jag mig stark nog att öfvervinna en
Yerld! . . . Det är du, Kristina, som åstadkommit detta . ..
<det har skett genom Guds makt och kärlekens !»

84 Å ttonde K apitlet .
Täuk på hvad händt och se’n vid lägenhet,
da tiden vägt det, lat oss derom tala.
Shakspeare.
Konungen återkom till Stockholm några dagar efter upploppet
i Storkyrkan.
I allt betänksam och klok, insåg han genast hur mycket
detta skulle öka folkets missnöje med och afsky för en
lära, som kränkte landsfriden och åtföljdes af så våldsamma
skakningar. Olaus Petri bief genast uppkallad och fick uppbära
hårda ord för sin flathet och eftergifvenhet. Gustaf var
allt för uppretad att vilja lyssna till hans försvar, men när
sedan Mårten Skinnare i hemlighet för konungen berättade
samtalet mellan biskopen och Olaus, hvaraf också han varit
en osynlig åhörare, då lade sig vreden och han sade endast :
»Till ordningens uppehållare duger lian inte!»
Vederdöparna blefvo derefter drifna ur riket.
Men oron och rörelsen hade spridt sig kring landet, och
munkar och prester gjorde sitt till att uppreta sinnena. Då
företog sig Gustaf en färd till de närmast liggande landskapen;
han talade med bönder och prester, förehöll dem det
rätta och sanna så kraftigt och öfvertygande, att han bevi-
' sade sig vara sitt folks både öfversteprest och konung.
En högtidlig och storartad nunneinvigning egde rum i
S:t Klara kloster; det var den ädla jungfru Karin Koos, som,
efter hvad det sades, trött vid verlden och dess fåfänglighet,
ändtligen erhållit sin slägts samtycke att taga doket. Alla
förnäma herrar och fruar, som funnos i staden, voro närvarande
vid den högtidliga ceremonien, som förrättades af hans

85
nåde biskop Brask, uppvaktad af en stor mängd officianter,
prester och munkar. Kyrkan var rikt klädd med blommor,
högaltaret prunkade med hundradetals ljus, silfver, guld och
ädla stenar. Äfven de mindre altarena voro festligt prydda,
och prester i högtidsskrud och korgossar med rökelsekar knäböjde
framför dem. Dä ljöd orgeln och kören instämde jublande:
»Gloria in excelsis deo .» Dyrbara rökelser uppfylde
kyrkan och en talrik procession skred långsamt igenom den
samma. Främst gick Karin Roos, ledd af sin franka, herr
Ture Jönssons husfru. Den hvita drägt hon bar var knap-
past så hvit som hennes kinder och panna. Det mörka håret,
som upplöst föll ner öfver axlar och rygg, ökade ännu mer
denna dödslika blekhet. I korsgången möttes hon af biskopen,
som frågade henne, om- hon af fri vilja afsade sig verlden.
Den arma qvinnan böjde hufvudet till svar, men lögnen måste
uttalas högt och hennes biktfader förmådde henne till ett Iju-
deligt »ja!» Biskopen frågade vidare, om hon ville afsäga
sig fader, moder, slägt och vänner, allt hvad hon fordom
hållit kärt i verlden för att hädanefter endast tillhöra sin
himmelske brudgum. Och åter igen svarade hon: »ja!» ehuru
med mattare stämma .. . Då tog biktfadern en sax, som hängde
vid hans gördel, ett enda klipp och hennes rika hår föll tungt
till golfvet. Den krans af rosor hon bar på hufvudet kastades
undan och slöjan betäckte hennes hufvud. »Icke längre
Karin Roos, numera syster Cecilia», utropade biskopen och
förde henne upp mot altaret, der hon mottogs af en talrik
skara nunnor, som satte henne ned ibland sig mera död än
lefvande. Åter jublade sånger från orgelläktaren och besvarades
från altaret tills de slutligen förenade sig i ett sam-
fäldt tack och lof, medan föremålet härför, känslolöst för allt,
bars till sin cell att återhemta krafter till det sorgliga lif,
som väntade henne.
Församlingen strömmade ut ur kyrkan, de flesta intagna
af beundran för det granna skådespelet, men många med djupt

86
deltagande för det olyckliga offret och tyst undran, om detta
fått ske, i fall Gustaf Eriksson varit i staden.
Riksrådet Johan Tureson inträffade i Köpenhamn och
mottogs af fru Kristina Gyllenstjerna med all den aktning
så väl hans beskickning som höga rang kräfde. Under iakttagande
af den tidens stränga etikett kunde ingendera värja
sig för en viss grad af förlägenhet gent emot den andra.
Bägge visste eller trodde sig vara föremål för den andras lidelsefulla
kärlek. Den aktning och vördnadsfulla beundran
Johan Tureson hyste för Sten Stures fräjdade maka förminskades
icke deraf att hon, som förkastat så många lysande
anbud, sänkt sina blickar till honom, hvilken, ehuru hennes
like i börd, icke kunde skryta af ett så hugstort namn.
Kristina Gyllenstjerna trodde sig förstå den kärlek man
sagt henne att Johan Tureson hyste till henne ; det romantiska
skimmer, som omgaf hennes namn, hennes hjeltemodiga
försvar af Stockholms slott, kunde lätteligen fästa ett varmare
intresse vid hennes person; hon var ännu temligen ung
och skön och således förvissad om att hennes personlighet
icke skulle förminska hennes goda rykte. Att den qvinliga
fåfängan kände sig smickrad häraf är väl troligt, och ganska
naturligt är att hon föredrog den ädle, ridderlige Johan Tureson
framför den råe och simple sjöbussen Severin Norrby.
Yi hafva sagt att ett visst tvång rådde vid början af
deras bekantskap, men i sådana fall är det vanligtvis qvin-
nan, som först vet att frigöra sig derifrån. Hon lockade Johan
att berätta om sina krigsbragder i Tyskland, om sitt
vistande vid kejsar Karl V:s hof, om den lutherska lärans
fortgång... för allt intresserade hon sig, allt ville hon veta.
Emellanåt talade hon om Stockholms belägring, men så
enkelt och naturligt som om hon endast haft en ringa del i
stadens försvar. Men glödande var hennes fosterlandskärlek,
liflig och sann hennes beundran för Gustaf Eriksson, varm

87
och innerlig hennes önskan att han skulle lyckas i sitt stora
fredsverk. Småningom, utan att de sjelfva märkte det, försvann
allt tvång dem emellan; det var som om de alltid eller åtminstone
mycket länge känt hvarandra. Fosterlandets väl
var föremålet för alla deras samtal, och detta rika ämne gaf
deråt en omvexling, som förljufvade sammanvarons behag och
snart gjorde dem oumbärliga för hvarandra. Hennes åsigter
om reformationen voro fullt ut lika frisinnade som Johans,
och mången gång sade han suckande till sig sjelf: »Om Karin
tänkte som hon!» Den aktning och växande tillgifven-
liet han hyste för Kristina Gyllenstjerna ansåg han mycket
väl kunna förenas med sin kärlek till Karin Koos.
Då erhöll han med en kurir från Sverige underrättelse
om att hon tagit slöjan. Om han träffats af åskan, hade
det icke gripit honom djupare. I tvänne dagar stängde han
in sig i sitt rum och rasade som en ursinnig; ena ögonblicket
ville han genast återvända till Stockholm, kasta sig för
konungens fötter och bedja honom lösa henne från sitt löfte ;
han var öfvertygad om att hon mot sin vilja blifvit öfver-
talad till detta steg och att ansvaret derför drabbade fader
Göran. Samtidigt erhöll han ett bref från sin moder, som vidlyftigt
ordade om Karins sorgsna sinnesstämning på den senare
tiden, hennes trägna späkningar och fasta samt orubbliga
beslut att taga doket. Innelyckt var ett bref från Karin
af följande innehåll:
»Älskade Johan, det är förbi, oåterkalleligen förbi! Vi
måste skiljas — skiljas för evigt!... Ingen har tvungit mig,
mitt beslut har varit frivilligt; jag är trött vid denna verl-
dens fåfänglighet; jag längtar efter lugn och frid — i graf-
ven !... Käraste vännen min, låtom oss underkasta oss Guds
vilja och bedja Honom om kraft att uthärda hvad Han oss
förelagt. Jag måste lyda Hans bud och kallelse ; derför sli-

88
ter jag nu bandet, som förenade oss, och säger dig farväl.
Och så skall du glömma mig och välja dig en annan maka
och blifva lycklig med henne! Men från den trånga klostercellen
sändas upp till det stora Guds hus brinnande böner
för din sällhet af din trogna syster Cecilia.»
Johan vätte detta bref med sina tårar; det öfvertygade
honom ännu mera om att ett svek var begånget, men desslikes
att det hade lyckats fullständigt och att hon för alltid
var förlorad för honom.
Ovissheten är stundom värre än den grymmaste visshet,
och Johan Tureson hade redan pröfvat så mycket i lifvet, att.
han kunde bära olyckan som en man.
Svaret från kung Fredrik rörande vilkoren för de svenska
fruarnas frigifvande hade länge fördröjts men ändtligen
erhållits. Tiden för återresan var således inne.
Enligt konungens och sin faders önskan borde han erbjuda
sig att bli fru Kristinas följeslagare; han visste att
hon väntade det, men nu föreföll det honom särdeles motbjudande
att räcka handen åt en annan qvinna öfver den
graf, i hvilken hans ungdoms älskade nyss lefvande ingått.
Han beslöt skrifva och ursäkta sig med något föregifvet uppdrag
och resa utan vidare afgked.
Johan hade varit en daglig gäst hos fru Kristina; sista,
gången han besökt henne hade hon talat om Sten Sture och
den trogna kärlek de hyste till hvarandra. Johan lemnade
henne synbart upprörd, och derefter blef han borta. Dag efter
dag gick, men han kom icke tillbaka. Hon skickade bud,
och man sade att han höll sig instängd på sina rum och
icke ville taga mot någon. Sedan att han plötsligt tagit,
afsked vid hofvet och oförtöfvadt tänkte begifva sig af; men
alla talade om att han tycktes gripen af ett djupt svårmod
och märkligt förändrat sig.
När fru Kristina erhöll hans afskedsbref, deri han sade
sig hoppas få återse henne i Stockholm, kallade hon sina tje-

89
narinnor och begaf sig sjelf till herr Johan Tureson. Med
vänliga ord förebrådde hon honom hans långa uteblifvande,
sade att konungen lofvat henne hans sällskap till Stockholm
och att hon således räknade derpå och att hon endast genom
mycket vigtiga skäl kunde förmås afstå derifrån. Johan
stod förlägen och förklarade stammande att han var villig
dertill, när hon så önskade.. .. Alla sina ursäkter hade han
glömt, så öfverraskad blef han.
Fru Kristina begärde tvänne dagar för att göra sig i
ordning, men som hon icke ville börja packningen förr än
följande dag, önskade hon att herr Johan ännu en gång ville
tillbringa sin afton hos henne.
Och när han så kom, frågade hon hvarken efter orsaken
till hans nedslagenhet eller bortovaro; hon var allenast
vänligare, älskvärdare än vanligt, delgaf honom sina planer
för hennes blifvande verksamhet i Sverige och hoppades att
han dervid ville vara henne behjelplig. De förbättringar hon
åsyftade gälde i synnerhet allmogens undervisning i husslöjder,
som redan voro kända i Danmark. Men när Johans
svar blefvo lika enstafviga, när ingenting tycktes kunna rycka
honom ur den försoffning, hvari han befann sig, tystnade
också fru Kristina; hon syntes mycket förlägen, steg upp och
lemnade honom allena. Men när hon återkom, satt han qvar
på samma plats — samma ställning — samma ansigtsut-
tryck af smärta och nedslagenhet.
Hon stod en stund villrådig framför honom, utan att han
tycktes bli henne varse.
»Inte trodde jag», sade hon, »att någon sorg i verlden
kunde så nedtrycka en svensk riddersman.»
»Förlåt, förlåt mig», utropade Johan och fattade hennes
hand, som han vördnadsfullt förde till sina läppar. »Ni
vet inte hur djupt jag lider.»
Kristina drog bort sin hand och sade med en viss motvilja:

90 »Stunden synes mig inte väl vald till vigtiga förtroenden;
dock vill jag för er skull göra ett undantag.»
Derefter bad hon riddaren taga plats vid hennes sida,
sedan hon öfvertygat sig om att de voro allena.
»Ja, ja, ni är den enda, till hvilken jag vill anförtro
mig, den enda, som skall förstå och hysa medlidande med
mig!» utbrast Johan med känsla.
Yi lemna osagdt, om fru Kristina väntade att få höra
en glödande kärleksförklaring; helt visst är att hon blef högeligen
öfverraskad, när Johan berättade om sin kärlek till Karin,
deras skilsmässa, återförening och slutligen hennes invigning
till nunna. Han visade hennes bref, som han ständigt
bar på sig, han talade om sin bittra sorg och fasta öf-
vertygelse att hon blifvit tvungen att taga slöjan.
Om Kristina Gyllenstjerna ett ögonblick erfor sviken förväntan,
så uppgick denna känsla snart i det lifligaste deltagande;
hon läste brefvet flere gånger, frågade och forskade;
men när hon fick veta att Karins biktfader var den vördige
fader Göran, bleknade hon; det var som om ett förfärligt ljus
uppgått för henne. Hemligheten, eller hvad hon trodde sig
ha upptäckt, behöll hon för sig sjelf, men till Johan sade hon:
»Sveket är begånget, det kan numera ej omintetgöras,
men hvad man åsyftat dermed, det måste vi utforska och
söka förhindra.»
»För hvem kunde väl hon gå i vägen?» sade Johan.
»För några munkplaner helt säkert, ehuru hvarken ni
eller jag äro i stånd att utforska dem», svarade fru Kristina ;
»men låtom oss sluta ett fast förbud att rycka masken af
bedragarna, och det skall slutligen lyckas oss!»
Johan, som tänkt och rufvat härpå i många dagar, gick
med tacksamhet in på förslaget. Kristina lofvade att genast
vid ankomsten till Stockholm besöka Karin Boos, hvars ungdomsvän
hon var, för att om möjligt genom henne finna trå-

91
den till gåtans lösning, ehuru begge insågo att hon i främsta
rummet blifvit förd bakom ljuset.
På bestämd dag anträddes resan till Stockholm. Fru
Kristina ville färdas efter sin rang och beqvämligliet. Antingen
det nu var för att gifva Johan tid att återvinna ro
och besinning eller hon fann så mycket behag i sin riddares
sällskap — nog af, de behöfde tre veckor till hemfärden.
Johan hade numera heller ingen brådska, endast i Kristinas
sällskap kunde han glömma Karin, och som han ännu hyste
den tron att hon länge älskat honom, tänkte han på en förening
med henne såsom den högsta lycka han numera kunde
uppnå. Sorgen och medlidandet äro tvänne faktorer, hvilka likasom
magnetnålar dragas till livarandra. Emellan dessa bägge
uppstodo småningom ett förtroende och en ömsesidig vänskap,
som lofvade en kärlekens eftersommar i klaraste belysning.
Bägge sågo med saknad målet för resan allt mera närma sig.
Kristina yttrade det ej, men Johan sade henne uppriktigt att
hon varit för honom en sådan tröstens ängel, att nu, när de
lialfläkta såren å nyo skulle komma att rifvas upp, visste
han icke hur det skulle gå, då han icke dagligen fick taga
sin tillflykt till henne. Men då hänvisade hon honom till
fäderneslandet, sade att det var hans pligt att glömma sig
sjelf för att tjena det.
»Det kallas hjeltemod», sade den liögsinnade qvinnan,
»att i stridens hetta offra lif och blod, men långt större är
det dock att i dagliga försakelser, i kamp mot illviljan och
liknöjdheten strida för hvad som är rätt och godt. Gustaf
Eriksson var stor i striden för fosterlandets räddning, men han
är större nu i sina oaflåtliga omsorger för det stora freds-
verket och införandet af laglig ordning. Det är hvarje redlig
mans pligt att deri understödja honom af alla krafter,
och det är veklig svaghet att tänka på egna sorger, när land
och rike tryckas under bördan af inre oroligheter.»

92 Johan betraktade henne med beundran.
»Om hvarje qvinna talade som ni, ädla fru», sade han,
»skulle hvarje man bli en Epaminondas.»
Kristina tilläde:
»Väl vet jag att konungens fiender räkna på mig och
mina söner för att åstadkomma split och oro i landet, men
aldrig har Stureska namnet förr och ej heller skall det hädanefter
låna sig dertill. Yäl önskar jag mina söner allt
godt, men svenska kronan sitter nu på det värdigaste huf-
vud, och af alla mina krafter vill jag befordra att den förblir
sittande der. Jag räknar på att ni, herr Johan Tureson,
deri blir min bundsförvandt.»
»Inför er förnyar jag min trohetsed till konungen», sade
Johan entusiastiskt, »och svär att hålla den obrottsligt. Väl
mig, om denna hand ständigt ville visa mig vägen jag bör
vandra.» »Derom en annan gång, herr riddare», svarade Kristina
värdigt. »Der se vi redan tornen af Tre kronor och Storkyrkan;
nu äro vi snart framme.»
Och tysta fortsatte de vägen, hvar och en upptagen af
sina egna tankar.
, Fru Kristina hade afslagit Ture Jönssons inbjudning att
taga in hos honom. När våra resande kommo inom stadsportarna,
skildes de med ömsesidig saknad och längtan efter
ett snart återseende.
Hur mycket var icke förändradt, sedan Johan Tureson
lemnade sin faders hus? De ungdomsdrömmar, som då sysselsatte
honom, voro nu förbleknade. Visserligen tycktes en ny,
oväntad lycka vinka honom, men ju mer han närmade sig
hemmet, desto mer vaknade minnet af hans första kärlek.
Det hade varit tusen gånger bättre att veta henne död än
