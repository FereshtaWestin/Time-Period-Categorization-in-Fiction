
20 Hans bägge åhörare sutto nästan andlösa.
Det var Guds enkla, klara ord utan alla menniskofun-
der ;. det var kärlekens och barmbertighetens religion sådan
ett barn kunde fatta och begripa den.
De blefvo afbrutna af en ståtlig riddersman, som inträdde
i rummet. Vid hans åsyn sprang Mårten upp, i det han
utbrast :
»Om inte mina gamla ögon allt för mycket bedra mig,
är det herr Johan Tureson.»
»Så är det ock», svarade riddaren. »Redlige Mårten,
hvad det gläder mig att återse er. Och också er, herr Olaus
Petri! Tack för sist i Tyskland.»
»Var välkommen åter till Sverige, ädle riddare», genmälde
Olaus och skakade hjertligt den framräckta handen.
Johan Tureson var omkring tretiofem år, hög och stolt
som det anstod en svensk riddersman den tiden. Det bleka,
manliga anletet bar spår af genomgångna sorger, men ock
af den kraft, som förmår besegra dem. På Mårtens ifriga
böner lade han ifrån sig sina vapen och slog sig ned vid
bordet jemte de andra för att, som han sade, inhemta åtskilligt
om förhållandena innan han sökte upp sin fader. Från
den närbelägna klosterkyrkan hördes i detta ögonblick ringningen
till Ave Maria och alla böjde sitt hufvud till bön;
men så snart ringningen upphört, hviskade Kristina till sin
fader att hon lofvat sin särdeles goda vän i klostret att komma
till kyrkan och derför genast måste gå.
Olaus, som hört hvad hon sagt, anmärkte att det var
både mörkt och sent. Mycket tyskt krigsfolk strök omkring
i trakten, tilläde han, och hon blefve dem ett lättfånget byte.
Mårten skrattade och försäkrade att kungen visste att
uppehålla krigstukten.
»Han straffar våldsverkarn så hastigt, att denne knappast
hinner anropa sitt skyddshelgon innan det är förbi med
honom», sade han.

21
När Kristina räckte Olaus handen till afsked, såg hon
på honom med sina klara ögon och sade:
»Jag måste gå, ty jag har lofvat.»
»Gud välsigne eder, jungfru Kristina», svarade han. »Bevara
alltid ert hjerta lika rent och barnafromt, och måtte
aldrig kalla höstvindar jaga blommorna från er lefnads rosengård.»
När hon var borta, återvände Olaus till bordet och hörde
Johan Tureson berätta huru de lutherska satserna grepo allt
mera omkring sig i Tyskland och att det nu sades af många
att dyrkandet af döda menniskor icke var stort bättre än af-
guderi. Mårten berättade derefter att han i Sachsen gjort bekantskap
med en gammal man, hvars fader hade varit lärjunge
åt Johan Huss. Med nästan ömt bekymmer fäste han
härvid sina blickar på Olaus och tilläde:
»Den helige fadern och deras nåder biskoparna äro inte
att leka med; betänk att Johan Huss först blef kastad i
fängelse och sedan bränd å båle med alla sina skrifter.»
Men Olaus stod lugn och oberörd deraf.
»Det är ett helt århundrade sedan dess», sade han, »och
ni må inte tro att verlden under tiden stått stilla. Det pål-
verk, på hvilket kyrkan rest sina grundvalar, är förruttnadt allt
igenom, och numera behöfves det endast en stark arm att
störta hela den konstiga byggnaden öfver ända. Mårten
Luther tycks af Gud vara utsedd att genomföra detta vigtiga
värf, och så visst som jag är hans lärjunge, skall jag ock
oförskräckt vandra i hans fotspår, och hvarken påfve eller
prester, hvarken bannlysning eller bål skola afhålla mig från
att öppet predika den lära, som länder till Guds ära och
mina bröders upplysning och sanna väl.»
»Amen och
Tureson. Herren hjelpe eder dertill», sade Johan

22 Olaus tog nu afsked. Alla Mårtens försök att förmå
honom stanna qvar voro fåfänga.
När riddaren befann sig ensam med sin värd, bevisade
de frågor lian stälde på honom det förtroende och den aktning
han hyste för hans omdöme. Mårten berättade om
landets ställning. Gustaf Eriksson var visserligen vald till
Svea rikes konung, men hans afundsmän voro så många, att
han icke hade stora utsigter att få behålla kronan. Också
herr Johan Turesons egen fader eftersträfvade den. Det var
allom bekant att Kristiern II skrifvit till Severin Norrby, att
om han kunde erhålla fru Kristina Gyllenstjernas hand och
såsom styffader för de unga Sturarna eftersträfvade riksföre-
ståndareskapet i Sverige, skulle för detta ändamål en dansk
flotta ställas till hans förfogande. Vidare höllo biskoparna
strängt på kyrkans privilegier, armén och flottan ledo brist
på det nödvändigaste, bonden hade ofta intet utsäde, men i
kloster och kyrkor funnos ofantliga, inom landet utpressade
rikedomar. »Till råga på eländet», tilläde Mårten, »går ett
rykte att biskop Trolle af påfven återfår ärkebiskopstolen;
då uppstår inbördes krig, ty ingen man i Svea land är så
hatad som han och lika litet påfvens som konungens makt
är i stånd att skydda honom.»
Sedan Mårten och riddaren samtalat temligen länge i
dessa vigtiga ämnen, sade den förre att han nästa dag väntade
högförnäma gäster och att han för deras skull önskade
att herr Johan Tureson ville hålla till godo med ett tarfligt
bord och en säng i hans hus.
Riddaren sade sig vara tacksam för tillbudet, ehuru han
icke kände gästerna. Staden var så öfverfull af resande, att
det torde blifva svårt att finna ett herberge. Emellertid ville
han gerna veta, hvilka gäster som väntades, och stor blef
hans öfverraskning, när Mårten sade honom att det var hans
moder och hans trolofvade brud, jungfru Karin Roos.
»Detta var i sanning den gladaste nyhet jag kunde er-

23
hälla», sade riddaren. »Det är nu sjutton år sedan vi skildes.
Lika lifligt som då står lion ännu för mitt minne. Säg mig,
Mårten, har hon förändrat sig mycket?»
»Jungfru Karin Roos tycks mera tillhöra himlen än jorden.
Om änglarna också förändra sig, så förbli de ändå alltid
änglar, och ingen frågar efter deras ålder», genmälde Mårten.
Riddaren satt länge tyst och tankfull. Slutligen sade
lan nästan för sig:
»Arma Karin, livad hon måste ha lidit!»
»Ja», svarade Mårten, »det var en bitter sorg, men också
var hon bara femton år, stackars liten, och bedröfvelsen kom
henne för häftigt uppå . . . den tärde och tärde tills hon slutligen
föll i en svår sjukdom. Från den har hon aldrig hem-
tat sig riktigt och inte heller fått igen sitt friska, glada lynne.»
»Jag lofvar att nu skall hon få igen det», sade riddaren
lifligt. »Hvad kärlek brutit kan kärlek godtgöra.»
»Ett storståtligt bröllop lär det väl bli», återtog Mårten,
»och jag sätter mitt gamla hufvud i pant på att lyckan inte
sviker eder, ty den kärlek, som varit trogen i sjutton år, den
håller allt i sig ända till grafven.»
Riddaren tackade för spådomen och sade sig nu vilja gå
för att söka reda på sin fader, men när Mårten sade honom
att han troligen stod att finna endera hos biskop Brask eller
hos någon af de herrar, som voro afvogt sinnade mot konungen,
föredrog han att stanna hemma eller också genast uppvakta
konungen och erbjuda honom sina tjenster. Då Mårten
föreställe honom att hans fader, rikshofmästaren, icke skulle
se det med blida ögon, beslöt han afstå derifrån, åtminstone
för denna afton.
Under det de ännu samtalade härom, hördes häftiga röster
utifrån, dörren öppnades och stängdes. Mårten ärnade
sig just ut för att få veta hvad som var å färde, då några
tjenare rusade in, efterföljda af Olaus Petri, hvilken, blodig

24
och med sönderrifna kläder, i sina armar bar den till utseendet
liflösa Kristina.
Ett fasans skri undföll den förskräckte fadren, medan
riddaren skyndade att breda en kappa på bänken, der en tje-
narinna på hans vink lade några kuddar.
»Jag tror ej hon är skadad, endast förskräckelsen har
beröfvat henne sansen», sade Olaus, i det han varsamt nedlade
sin dyrbara börda.
Strax derefter öppnade Kristina ögonen och såg sig förvirrad
omkring. Den späda varelsen skakades af något förskräckligt
minne, men när blicken föll på Olaus, lugnade hon
sig, ett saligt leende flög öfver det bleka anletet och hennes
ljufva stämma hviskade:
»Fader, han är min räddare!»
Mårten hade under tiden öfvertygat sig om att hon icke
var skadad ; när han vände sig till Olaus, såg han att riddaren
var sysselsatt att förbinda hans arm och att en ej obetydlig
blodpöl samlats på golfvet. Man egnade honom nu
alla nödiga omsorger, och härunder berättade en af de närvarande
tjenarne att han jemte en kamrat utanför porten hört
vapenbuller och, när de skyndat ut, sett mäster Olaus ensam
strida mot fyra beväpnade män.
»Säkért några af det tyska krigsfolket», sade riddaren.
»Nej», sade Olaus med ett matt leende, »då hade jag
icke förmått ensam hålla dem från lifvet; det var väl tem-
ligen skumt, men jag såg dock tydligt att de buro munkkåpor
under kapporna.»
Den gamle tjenaren tilläde, att så snart motståndarnas
antal ökats, flydde de hals öfver hufvud.
Mårten yttrade den största förvåning. . . För Olaus uttryckte
han sin tacksamhet i lifliga böner att han ville anse
sig såsom hemma i hans hus och beordrade sedan sin trognaste
tjenare att vara honom följaktig till hans hem. Derefter
sörjde han omtänksamt för riddarens beqvämlighet, och

25
när han sedan säg Kristina sofva oskuldens lugna sömn, återvände
han till sitt eget rum i djup begrundan öfver orsakerna
till det mörka dådet. F jerde K apitlet .
Hur ginge det med er,
om han, den högste domarn, sa er dömde,
som ni förtjenat sjelf? Shalcspeare.
Rikshofmästaren Ture Jönsson var genom sin hustru,
Anna Johansdotter (Vasa), beslägtad med konungen. Sjelf
räknade han sig i nedstigande led härstamma från kungadottern
Agnes. Hans stolthet häröfver förvirrade hans i andra
afseenden mycket goda förstånd, och innersta målet för
all hans sträfvan var att för sig eller sina efterkommande er-
öfra kronan. Äldste sonen Johan hade som helt ung förälskat sig
i den sköna, femtonåriga Karin Roos till Hjelmsäter och med
henne blifvit högtidligt förlofvad. Det unga parets ömsesidiga
kärlek tycktes lofva den högsta lycka för framtiden, då
Ture Jönsson befalde sin son att resa till främmande land för
att inhemta kunskaper och öfva sig i ridderliga idrotter. De
unga knäföllo och bådo om att först erhålla den presterliga
välsignelsen, men förgäfves; man slet dem ur hvarandras armar
och hade nu hållit dem åtskilda i sjutton år.
Ture Jönsson trodde att tiden hade släckt kärlekslågan ;
sonen hade dessutom blifvit en man, och han kunde icke
längre neka honom att återvända till fäderneslandet. Slug som
han var och öfvertygad om att åsynen af den forna bruden
icke skulle väcka den gamla kärleken till lif, hade han kallat
sin husfru och Karin till Strengnäs. Under sken af ett ömt
återseende ville han bryta det band, som nu mer än någon-

26
sin var hinderligt för lians planer. Med rättmätig fadersstolthet
helsade han sin ridderlige son välkommen.
»Nu», menade han, »skall här bli lif och lust, när äldste
sonen återvändt till fädernehemmet.»
Johan försäkrade hur mycket det gladde honom att se
fadern vid gladt lynne och god helsa.
Ture Jönsson drog en djup suck.
»Du vet», sade han, »att riksens råd, presterskapet och
menige ständer valt min frände Gösta Eriksson till konung,
änskönt han är en ung man och föga förfaren i så maktpå-
liggande värf.»
»Det tycks mig», genmälde Johan, »som om han trots sin
ungdom uträttat mer för riket än någon annan; det är han,
som räddat oss undan Kristierns tyranni och alla denned förenade
gräsligheter.»
»Vida bedrar du dig, son Johan, om du tror att Gösta
Eriksson ensam utfört allt detta. Väl är det sant att det
enfaldiga folket föll honom till föga, men dermed var ej stort
uträttadt, och om inte biskoparna och de förnämsta af ricl-
derskapet, trötta vid Kristierns fordringar, slutit sig till honom,
så hade han väl ännu inte hunnit långt nedom Brunbäcks elf,
om han än haft aldrig så många dalkarlar i sitt följe.»
»Eidderskapet och biskoparna gjorde, efter mitt förmenande,
ej annat än som var förenligt med egen säkerhet», svarade
riddaren. »Gösta Eriksson har gifvit så många prof på
mod och djerfhet, att han väl i annat fall eröfrat landet
dem förutan. Inte förundrar det mig heller att ständernas
val fallit på honom. Han skall ju vara en klok herre och
lika mild som tapper.»
»Du glömmer, son», genmälde Ture och rätade upp sig,
»att det fins riddersmän i landet, som ha större rätt till kungamakten
än Gösta Eriksson! Hans stamfar var en simpel
svensk adelman; vår slägt deremot härstammar från furstin-

27
nan Agnes, dotter till Håkan, gift med Margareta, Sveriges,
Norges och Danmarks trekrönta drottning!»
»Jag tror, fader, att den, som i farans stund hembär fäderneslandet
det största offret, också har rätt att anses såsom
dess ädlaste och värdigaste son. Gösta Eriksson torde derför
framför någon annan vara berättigad att bära Sveriges krona.»
Tonen, hvari svaret afgafs, var mera bestämd än vörd-
nadsfull. »Är det i kejsar Karl V:s tjenst dn inhemtat sådana
grundsatser?» frågade fadern med mulnande blick.
»Sammanvaron med många kunniga och upplysta män
har öppnat mina ögon för olika förhållanden i lifvet», svarade
Johan. »Det är också med afseende på de oroliga tiderna, som
jag samtyckt till kungavalet», sade Ture Jönsson efter en paus.
»Men allt beror dock på att han håller sig liårdt till den heliga
kyrkan och inte låter några lutherska kättare predika
sina irrläror för det okunniga folket.»
»Biskoparna lära heller inte tillåta det», blef det undvikande
svaret.
»Storligen förvånar det mig att det kunnat ske», inföll
Ture Jönsson. »En sådan sjelftagen makt måste stäfjas i tid!
Det tycks mig ock som han skulle ha ett godt öga till pre-
sternas och kyrkans egendom. På mötet i Vadstena begärde
han att det utländska rytteriet skulle förläggas i klostren, och
här i Strengnäs har blifvit beslutet att en del af kyrkornas
silfver skall utgå för att betala dess sold.»
»Det har blifvit mig sagdt att hans högvördige nåde biskop
Brask och äfven ni, käre fader, samtyckt till och förordat
konungens begäran.»
»Nöden har ingen lag. Landet är utarmadt af allt det
främmande krigsfolket, och man måste uppoffra något för att
bli det qvitt. Men vi ha samtyckt med blödande hjerta.
Herr Gösta ser deremot gerna att de andliges makt och myn-

28
dighet förminskas. Hans tillgifvenhet för den heliga kyrkan
är inte att lita på; men må han akta sig; många konungar
och furstar ha tillsatt lifvet på sådana försök.»
»Om I nu tillåten, käre fader», sade Johan och steg upp,
»vill jag gerna helsa på min moder .och trolofvade, som väl
nu så pass hemtat sig efter resan, att de kunna mottaga mig.»
»Jag såg nyss den vördige fader Göran, dominikaner-
munken, gå in till sitt skriftebarn, Karin Eoos. Du måste
således undertrycka din kärliga längtan ännu så länge. Under
tiden skall jag föra dig till hans nåde konungen, som i
annat fall kunde tycka illa vara, och man bör akta sig att i
småsaker uppväcka hans missnöje.»
Johan bugade sig med en suck af bedragen väntan och
följde sin fader till konungen.
I ett rum med’ rika väggmålningar och ordnadt som för
en furstinna satt Karin Roos tillbakalutad i en hög hvilstol.
Mårten Skinnare hade rätt, när han sade att änglarna icke
hafva någon ålder. Karin hade på en gång ungmöns skära
jungfrulighet och den mognade qvinnans allvar. Hyns marmorlika
hvithet, de mörka, tankfulla ögonen, som hvarje gång
de lyftes tycktes bönfalla om förbarmande, väckte aning om
bittra, i själens djup gömda sorger. Den vördige fader Göran,
som satt midt emot henne, betraktade med välbehag den
smärta gestalten och yttrade med en djup suck:
»Som jag redan sagt er, min dotter, är det ej tvänne
timmar sedan jag anlände till staden; dock har jag inte velat
dröja längre att infinna mig hos er.»
De tankfulla ögonen höjdes mot himlen och med klar
stämma sade Karin:
»Jungfru Maria och alla helgon vare lofvade för er återkomst,
vördige fader! Sedan jag anförtrodde er den hemlighet,
som i mer än sjutton år tärt på mitt hjerta, har hela

29
mitt hopp stått till er. Inte kan jag heller beskrifva hvad
jag lidit under denna er bortovaro. Ömsom lifvad af förhoppningar,
ömsom bragt till förtviflan och modlöshet, hur många
brinnande böner har jag ej uppsändt till den heliga Guds moder
för framgången af er resa.»
»Ni glömmer, min dotter, att lidandet renar själen och
att det är en gåfva af Gud, för hvilken vi äro skyldiga honom
lof och tacksägelse.»
»Det är lätt för er att tala så, min fader, ni, hvars lef-
nad förflutit lugnt och stilla utan att störas af dessa känslor
och lidelser, som beherska menniskohjertat. Hur skulle den,
som aldrig älskat, kunna bedöma kärleken.»
Det blixtrade till i den vördige faderns mörka ögon.
»Akta er, min dotter!» utbrast han. »I stället att ödmjuka
er under Guds och hans heliga kyrkas rättvisa straff,
söker ni i sådana falska skäl och undanflykter en ursäkt för
er brottslighet. Det är en ny synd, för hvilken jag måste
ålägga er en sträng botgörelse.»
»Förlåt, vördige fader, väl känner jag vidden af det fel
jag begått, men jag förmår ändå icke helt och hållet fördöma
denna tid af glädje och sällhet, den enda jag någonsin
upplefvat. Ni vet att Johan och jag från barndomen varit
förlofvade med hvarandra. Vaggade i drömmar om kärlek och
lycka, längtade vi blott efter den stund, som för evigt skulle
förena oss. Men herr Ture Jönsson hade uppgjort stora planer
för sin son, han skulle i främmande land förvärfva ära
och ryktbarhet. Fåfängt bönföllo vi om att kyrkans band
skulle få välsigna vår förening; man ville uppskjuta denned
till Johans återkomst. — Jag har redan beskrifvit min förtviflan
för er, vördade fader; jag var blott femton år, Johan ader-
ton ; var det då underligt att jag i afskedets stund, utom mig
af sorg och smärta, glömde allt utom min kärlek till honom
— men uppvaknandet blef så mycket förskräckligare. Min
mor, som ville dölja min vanära, anförtrodde mig åt abbedis-

30
san i Vadstena kloster ... I flere månader sväfvade jag mellan
lif och död . . . då jag återkom till mig sjelf, var min mor
död . . . Min slägt fordrade att jag skulle återvända till verl-
den . . . ingen kände min hemlighet, och likväl har den bränt
på mitt hjerta såsom en förtärande eld, den har blekt min
kind och förtagit min ungdoms glädje; den har jagat sömnen
från mitt läger och friden ur min själ.»
Under denna bekännelse hade munken suttit djupt ned-
lutad och med ansigtet gömdt i sina händer. Nu höjde han
hufvudet och sade med låg, entonig röst:
»Ja, min dotter, jag vet att er ånger varit sann och
uppriktig. Den helige fadern sänder er derför genom mig
fullkomlig absolution för er synd ; han ålägger er endast såsom
en ytterligare botgörelse att för hvarje dag läsa tjugu-
fyra pater noster och årligen låta läsa tretio messor för er
mors själ.»
»O, min fader, ni lyfter en svår tyngd ifrån mitt hjerta,
men — förlåt min oro — ni lofvade vid er afresa att förskaffa
mig underrättelser om ... om ...» — de tunna, genomskinliga
händerna fattade härvid munkens, och hon hviskade ...
»om mitt barn?»
»Jag har också hållit mitt löfte», svarade han. »Genom
abbedissan i Vadstena fick jag veta att er mor, som ville hålla
ert felsteg hemligt, redan på förhand beslutit skilja er från
frukten deraf. Man anförtrodde barnet åt en pålitlig person,
som förde det öfver till Tyskland att der uppfostras i ett
kloster.» Med andlös oro lyssnade Karin till dessa ord. Kinden
fick färg och ögat glans . . . Hänförd af glädje, utbrast hon:
»Ni har säkert besökt detta kloster, min far ... ni har
kanske sett min dotter?»
■Han betraktade henne ett ögonblick, hon var åter ung
och skön och farlig . . . mycket farlig för hans planer. Åter
böjde han hufvudet och suckade djupt:

31
»Öfverlemna er inte åt några fåfänga förhoppningar. Tre
år efter er dotters ankomst till klostret blef staden eröfrad
af fienden. Klostret sköflades och uppbrändes och alla dess
invånare omkommo i lågorna. Ingen, ingen enda blef räddad!»
»Heliga Guds moder, död!... Min dotter död! Nej,
vördige fader, det är ej möjligt att himlen velat pålägga
mig ett sådant straff. Nej, nej! . . . det är ju inte så . . .
Ni ville endast pröfva mig . . . säg . . . säg !»
Och den arma hade på sina knän krupit fram till munken,
hon fattade konvulsiviskt hans kåpa och tryckte den mot
sina läppar.
Munken lyfte upp den späda varelsen och satte henne i
stolen. »Sansa er, min dotter», sade han, »och betänk er pligt
att ödmjukt böja er under Guds vilja och i den heliga kyrkans
sköte söka tröst och lindring för er sorg.»
En annan Niobe, var det med ett uttryck af den mest
rörande smärta, som Karin höjde den tröstlösa blicken mot
himlen. »O, min fader», sade hon, »om ni visste hvad jag lidit
under dessa år utan att ega någon att anförtro mig till. Endast
bilden af min dotter har uppehållit mitt mod . . . jag
har sett henne framför mig, jag har talat till henne, jag har
smekt henne, alla lidanden har jag tåligt fördragit, derför att
jag hoppats på den dag, då jag skulle få trycka henne till
mitt hjerta.»
Munken suckade andäktigt.
»Det är inte oss, det är himlen allena förunnadt att bestämma
vidden af do pröfningar vi hafva att genomgå», sade
han. »Fatta derför mod, min dotter; jag har en glad underrättelse
att meddela.»
»För mig fins ej någon glädje mera här i verlden», svarade
den arma korsdragerskan.

32 »Räknar ni då ej herr Johan Turesons återkomst till fäderneslandet
för en stor och oväntad glädje?»
»Johan, min Johan!»
Och den sällhet, som strålade nr hennes ögon, gjorde
henne åter ung och skön.
»Jag tänker han lär inom några ögonblick infinna sig
här», tilläde munken tvekande.
»Heliga Guds moder, jag tackar dig», utbrast Karin och
knäböjde framför Maria-bilden. »Jagskall då ej längre vara ensam
med min smärta . . . Johan skall förstå mig, han skall
gråta med mig . . . han skall trösta mig! O förlåt, förlåt,
du heliga, att jag nyss knotade! Förlåt mig, också ni, min
fader», sade hon och förde munkens hand till sina läppar.
»Kom likväl ihåg, min dotter, att ni ej för er brudgum
får upptäcka tillvaron af detta barn. Ni är skyldig er mors
minne att evigt dölja denna hemlighet, och inte skulle hellei
herr Johan väl upptaga att ni under så många år inte skaffat
er underrättelse om er dotter.»
»Ni, min fader, hade ju sjelf förbjudit mig det», hviskade
hon ödmjukt; »men tror ni att denna bekännelse skulle be-
röfva mig Johans kärlek, så vill jag hädanefter som hittills
ensam bära min sorg. Ack, han är numera den enda, som
återstår mig här på jorden; utan honom skulle jag dö!»
»Godt, min dotter! I den heliga kyrkans namn åläggei
jag er att inte glömma detta ert löfte. Och nu, om jag inte
bedrar mig, är det herr Johan Tureson jag hör komma!»
I detta ögonblick öppnades dörren.
»Johan! Min Johan!»
»Karin! Kära Karin, så har då Gud tillåtit mig att
återse dig!»
Och riddaren slöt henne i sina armar så fast som ville
han aldrig släppa henne derur, och sjutton år svunno bort
som sekunder. Hon var åter hans femtonåriga brud och han
hennes barndoms och ungdoms älskade! Saknad, bekymmer,

33
allt var glömdt för ögonblickets lycksalighet. Det var en
försmak af himlen, när alla jordiska sorger en gång äro
iyktade. Hvem vill derifrån återvända till jorden? Ej underligt
derför, om de dröjde i sin himmel så länge som
möjligt! Åsynen af munken, hvilken med giriga blickar betraktade
dem, återkallade Johan till verkligheten.
»Förlåt, vördige fader, jag såg er ej!» sade han, i det
han drog sig ur Karins armar, men behöll hennes hand i sin.
»Det begär jag heller inte i en stund som denna.
Snarare borde jag be om ursäkt för att jag inte gick, när ni
kom, men jag trodde ej att den mognade åldern var besvärad
af ett vitne.»
Och med ett ironiskt leende på läpparna lemnade han
rummet. Djupt rodnande, ville Karin draga sin hand ur Johans,
men han höll den stadigt fast och satte sig vid hennes sida,
och snart glömde de åter hela verlden för hvarandra. Barndoms-
och ungdomsminnen hägrade för deras syn, de påminde
hvarandra om sitt första möte, första gången han
sade att han älskade henne, sin tysta kärlek .. . förlofning,
lycka, glädje ... skilsmässa, saknad, förtviflan!.. . Hvilket
kaleidoskop af mörka och ljusa, hastigt omvexlande bilder!
Obetydliga, af intet värde för en främmande, innefattade
de för dessa bägge allt hvad lifvet egde ljuft och bittert,
och nu sutto de och talade derom som om något öfverståndet.
De trodde åter igen att de voro på andra stranden och
påminde sig det förgångna, som om dess sorger ej mera
kunde hinna dem. De glömde att hvirfvelvinden åter skulle
rycka dem ner i lifvets ström, att de å nyo skulle kämpa
mot vågorna, kämpa länge innan de hunno den rätta hamnen.
Skall ej första vindfläkt slå henne, den späda varelsen, till
jorden? Den stolta eken brytes af stormen, men den svaga
blomman mister blad efter blad, stjelken böjer sig för ilarna,
Sv. hist, berättelser. 3

34
hon är snart endast en skugga af sig sjelf, men hon lefver
ändå... för hvad ändamål? För att lida och småningom
täras bort? ... Nej, för att vitna om Herrens kraft i den
svaga. I detta ögonblick öppnades en löndörr, och in trädde
en äldre dam, klädd i en rik, mörk sammetsklädning.
»Har min son alldeles glömt mig, efter jag så länge
fått vänta på hans helsning?» frågade hon, mildt förebrående.
»Moder, dyra moder!» utbrast Johan, och återseendet
var både ömt och kärleksfullt.
Dessa tre, hur mycket hade de ej att säga hvarandra,
och hur oförgätliga blefvo icke dessa stunder af ljuft samspråk
och förtroliga meddelanden.
Gustaf I var tjuguåtta år, då han mottog svenska
kronan; hans uppfostran hade stålsatt hans själ, de motgångar
han genomgått riktat honom med rik erfarenhet,
öfvat och skärpt hans blick och framför allt lärt honom den
stora konsten att beherska sig sjelf, det första vilkoret för
