visste knappast, hvad han skulle säga. Han vred och
vände hatten mellan sina fingrar utan att få fram ett ord.
Ändtligen tycktes han dock uppfatta situationen, liksom
vid skenet af en plötslig ljungeld, och en liflig rodnad
spred sig öfver hans vackra ansikte.
— Min far, stammade han, och rodnaden vardt
ännu mörkare . . . Min älskade far, du vet således . . . ,
— Jag vet något, min son, men jag vet/icke allt,
sade grefven . . . Tack vare denne hederlige mans upplysningar
erfar jag, att du inlåtit dig i en förbindelse
med din barndomsväninna. Dithän och endast dit, jag
upprepar det ännu en gång, sträcker sig min vetskap.
Den unge mannens ögon speglades frimodigt i faderns,
och innan denne ens hade hört hans svar, höjdes
hans bröst af en lättnadens suck, och strängheten i hans
anletsdrag mildrades märkbart.
— Min egen vetskap sträcker sig knappast längre,
genmälde unge Louis, hvars rodnad småningom gaf vika
och efterträddes af den vanliga ansiktsfärgen . . . Jag
vet endast, att jag älskar Jeanne, och att hon älskar mig
med hela hängifvenheten i sin natur. Jag rodnade nyss,
men jag hade icke behöft göra det. Hvarken hon eller
jag ha något att rodna öfver.
— Men dessa nattliga möten? invände fadern...
Hur vill du, och hur vill hon försvara dem?
— Min far, ingendera af oss har en förebråelse att
göra sig . . . Man, eller rättare sagdt, François, har underrättat
dig om vår hemliga sammankomst i natt? Nå väl,
jag tillstår densamma utan blygsel. En viss ursäktlig
förlägenhet har afhållit oss från att yppa vår ömsesidiga
böjelse, men vi visste ju båda, att det förr eller senare
måste ske, ehuru vi icke dolde för oss själfva, att vi tro-

134
ligen skulle råka på motstånd. Detta hemliga möte i
natt var vårt första och — jag hoppas så — det sista.
Vi vilja icke längre ha några hemligheter för dig eller
någon annan. Vi skildes åt med den öfverenskommelsen,
att jag i dag skulle yppa allt för dig, hända sedan hvad
än hända ville. Och om du, min innerligt älskade fader,
eller du, min hederlige François, skulle hysa sådana tvif-
velsmål, som jag ej kan tänka på utan en harmens rodnad,
veten då att Jeannes och min kärlek är obefläckad
af synd, och att vi betrakta oss som blifvande makar
inför Gud den högste, som ransakar hjärtan och njurar!
Medan den- unge mannen talade, präglades hans hållning
af ridderlig oförskräckthet och stolthet, och en ädel
hänförelse lyste ur hans mörka ögon.
— Min son, sade fadern, som djupt rörd slöt honom
i sina armar, förlåt mig, att jag ens i mina innersta
tankar kunnat döma dig ohörd! . . . Det var för öfrigt
endast en flyktig villfarelse, som nu skingrats som moln
för solen af dina ärliga och manliga ord . . . Jag tror
dig, min son! . . . Och du, François?
— Det gläder mig att vara af samma mening som
min nådige herre, svarade den präktige landtmannen . . .
Jag var nära att falla offer för ett skamligt misstag, men
sanningen har talat från denne unge mans läppar, och
jag tigger honom på mina gamla knän om förlåtelse.
Gråtande lät den stackars gubben sina ord följas af
handling, och han kysste den unge mannens hand, i det
hans bröst skakades af våldsamma snvftningar, som aldrig
tycktes vilja taga en ända.
Men Louis böjde sig ned och lyfte upp den gamle
samt utbrast i ett tonfall af varmaste tillgifvenhet;
— Nej! Icke så, min präktige vän! I mina armar,
på det jag må kunna höra ditt trogna, rättskaffens hjärta
klappa mot mitt!

135
-NRi'-7 *
Grefve Agénor de Montagne iakttog med ett svagt
småleende ynglingens öfversvallande känslor. Äfven han
själf hade ju en gång varit ung, fastän för länge sedan,

136
och hau försökte i taiikarne återupplifva denna svunna
tid. Ändtligen tog han till ordet.
— Min son, sade han med rörd stämma, och du,
gamle hedersvän ... du tillåter ju, att jag gifver dig detta
namn, som du under långa år så ärligt förtjänat. . . Min
son, min vän, jag skänker af varmaste hjärta mitt samtycke
till denna förbindelse, och den som tror, att jag
hyllar gamla förlegade ståndsfördomar, den känner mig
sannerligen icke. . . Ja, jag går nog långt att påstå, att
jag redan länge önskat denna förbindelse. Det finnes
emellertid ett oöfverstigligt hinder.
Unge Louis bleknade och gubben François betraktade
sin egendomsherre med ängslig, bedröfvad uppsyn.
Grefven smålog emellertid och lugnade dem båda
genom att fortsätta.
— Jag borde ha sagt: ett tills vidare oöfverstigligt
hinder, och detta hinder är bådas er ungdom . . .
Louis böjde undergifvet sitt vackra hufvud och såg
bedjande på fadern.
— Min son, fortfor denne, jag anser din bokliga
uppfostran så godt som fullbordad, och nu är det på
tiden, att du förvärfvar den praktiska erfarenhet, som
sätter dig i stånd att uppträda som din egen herre.
Många anors stolta blod flyter i dina ådror, och jag är
förvissad om, att du ej skall göra några vidlyftiga invändningar
mot mina planer för din framtid.
— Och dessa planer äro? frågade den unge mannen
ifrigt.
— Jag skall utveckla dem för dig, min son. En
gång för alla tyckes du hafva af sagt dig h var je tanke på
en krigares värf, och jag har heller ingenting emot ditt
tycke i detta fall. Din håg står till det finansiella, det
har du upprepade gånger själf erkänt.
— Och jag erkänner clet alltjämt, min far, svarade
Louis de Montagne.

137
—• Nå väl, jag hade icke väntat mig något annat,
och det stämmer fullkomligt öfverens med de planer,
som jag nyss antydde . . . Om några dagar, låtorn oss
säga en vecka, så snart du fått din vederbörliga utrustning
i ordning, reser du till din morfader, den rike
hedersgubben Adam van der Nolten i Antwerpen, och inträder
i verksamhet på hans kontor i en af världens
förnämsta handelsstäder. Han känner dig genom mina
bref, och ensam i världen som han är, önskar han intet
högre än din ankomst, alldenstund han tror dig vara en
ung man efter hans egot sinne . . . mest likväl därför att
han vet dig vara en trogen afbild af hans begråtna dotter,
som mänskligt att döma allt för tidigt rycktes bort
från oss tre — fadern, maken och sonen . . . Välan, min
son, hvad säger du själf om detta förslag? . . . Jag vill
ingalunda lägga band på din handlingsfrihet. Det vet du
lika väl som jag själf.
— Min far, ditt förslag är det bästa, jag kan önska
mig från din sida, svarde Louis utan ett ögonblicks betänkande
. . . Då jag noggrant tar alla omständigheter i
skärskådande, inser jag, att jag ännu ej har åren inne
för att tänka på giftermål, äfvensom att jag saknar det
aflägsnaste spår af världskännedom . . . Visserligen skulle
jag ej haft något att invända mot en jordbrukares enkla
kall, men min lifligaste håg ligger åt det andra hållet. . .
Följaktligen reser jag till min morfader, så snart jag
hunnit rusta mig för affärden.
— Jag hade ej väntat mig något annat svar af dig,
min son, genmälde grefve Agénor med glad uppsyn.
— Men Jeanne? inföll François med någon förlägenhet
och lät tummarne snurra om hvarandra på samma
sätt som varit brukligt i alla tider.
■— Jag trodde, att det spörsmålet var så tydligt af-
gjordt som helst, utlät sig den unge mannens fader. . .
Din Jeanne får under tiden, hur lång eller kort den nu
Mamsellerna Blanck. 18

138
än må blifva, betrakta sig som min Louis’ trolofvade.
Har du förstått, och är du nöjd, min käre François?
— Jag besvarar båda frågorna med ja, nådig grefve,
genmälde François förnöjd.
Och han tilläde, i det han vände sig till den öfver-
lycklige Louis:
— Jag blir visserligen inte er svärfar, men jag kan
säga precis detsamma som bonden sa’ åt fölungen: I
mig ska’ du alltid ha en far.
Både grefven och hans son skrattade åt det landtliga
skämtet, hvarefter Agénor de Montagne fortsatte:
— Till yttermera visso skola vi fira en liten anspråkslös
förlofningsfest. . . François, jag väntar dig och
Jeanne hit till middag klockan ett. . . Du behöfver väl
inte särskildt be flickan, att hon tar med sig sitt bästa
helgdagslynne, och hvad dig själf beträffar, ser jag, att
en dylik uppmaning skulle vara öfverflödig.
— Lita på det, nådig herre! svarade gubben, och
hans ögon strålade af okonstlad fröjd, då grefven fattade
hans hand och tryckte den till afsked.
Några timmar senare var en diten munter skara församlad
i det gamla feodalslottets stora matsal. Skaran
utgjordes endast af fem personer: grefve Agénor de Montagne
och hans son, Jeanne, François och den unge
läraren. Grefve Agénor, som dagen till ära iklädt sig sin
gamla dragonofficersuniform, slöt den ljuft rodnande Jeanne
till sitt bröst och lade därefter hennes hand i sonens.
På detta enkla sätt vardt de ungas trolofning beseglad,
och frånvaron af alla stela ceremonier förhöjde ytterligare
de närvarandes glada sinnesstämning. Lefnadssättet på
det gamla godset var i allmänhet så enkelt, att det nästan
kunde kallas tarfligt, men i dag utvecklades ett
verkligt öfverdåd så väl i torrt som vått.
Vinet, som i hvardagslag sparsamt och äfven då

139
blandadt med vatten förekom vid den greflige ägendoms-
herrens taffel, flöt nu i strömmar, och man läskade sig
icke endast med de provençaliska drufvornas blod. Den
eldiga bourgognen blänkte som rubiner, Xeresvinet lyste
som guld, och den skummande saften från landskapet
Champagne fräste i kristallpokalerna. Den tiden kunde
en sann och allvarlig kristendom mycket väl förlikas
med ett ymnigt njutande af »den milde fadern» Bacchus’
håfvor — det gråbleka, afskyvärda, fariseiska hyckleriet
hade icke inkräktat så stora landvinningar som i våra
dagar, och »det grekiska landtvinet» var då ännu en myt
i hela det kristna Europa, icke endast i en viss nordlig
del däraf. Vid denna glada fest offrade man äfven åt en af
Frankrikes angenämaste plägseder, nämligen bordvisan,
detta upplifvande element, som tyckes bannlyst från vår
brännvinsdrickande nord.
Grefven gjorde början i detta hänseende, och alla
stämde in i refrängen. »Alla», sade vi, men vi måste
göra en liten inskränkning. Louis och Jeanne voro allt
för mycket upptagna af sig själfva och sin egen lycka,
som de nu ej längre behöfde njuta i skymundan — de
voro allt för upptagna af sitt sällhetsrus att ordentligt
och regelbundet deltaga i hvarje omkväde. Blott en och
annan gång föllo deras klara, ungdomliga röster in i den
allmänna refrängen — men voro icke deras egna hviskningar
för dem en lika ljuf musik som sferernas harmoni?
Andtligen reste man sig från bordet och begaf sig
i samlad trupp till en uthuggning i den närliggande
skogen, där grefven låtit duka ett välförsedt bord åt
traktens landtbefolkning. Grefven hade valt särskildt
denna plats, emedan det var just där, som gubben François
med ägna ögon öfverbevisats om Jeannes och den
greflige ynglingens ljufva hemlighet. Sedan de många
inbjudna . gästerna intagit sin ymnigt fuktade festmåltid,

140
började dansen och de landtliga lekarne i brokig omväxling.
De trolofvade buros upprepade gånger i triumf,
och aldrig hade väl någon romersk kejsare ett fröjde-
fullare triumftåg, då han återvände till Tiberstaden efter
lysande och ärorika eröfringståg.
Den härliga sommarkvällen led mot sitt slut, men
först långt fram efter det att midnattstimman slagit,
skingrades de glada skarorna åt alla håll. Grefven och
hans unge son sökte en väl behöflig hvila efter denna i
deras lefnad så händelserika dag, och äfven François
jämte Jeanne begåfvo sig till sitt anspråkslösa tjäll.
Alla de fyras nattliga drömmar voro så ljufva, som
de nödvändigt måste blifva efter en så lycklig dag. Och
då de ändtligen slogo upp sina ögon mot en sydländsk
himmels härliga dag, tedde sig äfven framtiden för dem
alla i hoppets blåa färgton, utan att det minsta mörka
moln tycktes dyka upp vid fjärran synrand.
Efter loppet af en med mångahanda bestyr uppfylld
vecka tog den unge grefve Louis de Montagne ett ömt
farväl af de sina. En sista och eldig kyss. . . några
lidelsefulla kärleksord, hviskade i den tillbeddas öra, och
därefter förde honom faderns gamla kalesch till Marseille,
från hvilken stad han sjöledes, kring Pyreneiska
halfön skulle begifva sig till den nederländska handelsstaden
Antwerpen och gå sina kommande öden till mötes.
Det blef så dystert och öde
i grefve Montagnes palats.
Det var som om idel döde
där hade sin boningsplats.
* #
*
Liksom i dag, ja, måhända i ännu vidlyftigare utsträckning,
var den gamla hansestaden Antwerpen — på
franska Anvers — en af hafvens härskarinnor.

141
Från dess gamla, ärevördiga köpmanshus och rederifirmor
förmedlades varuomsättning och fraktfart öfver
all världens land, äfven de mest aflägsna och otillgängliga.
Iiär kunde man liksom i så många andra större sjöstäder
tala om er sannskyldig babylonisk förbittring, ty nästan
alla språk talades af nästan alla nationer. Knappast någon
annan stad än Nischnij-Nowgorod, detta stora rysk-asiatiska
marknadscentrum, skulle kunna hafva öfverträffat
Antwerpen i detta hänseende.
Polska judar med blåsvarta, flottiga lockar, dinglande
i korkskrufform ned framför öronen samt i långa luggslitna
kaftaner trängdes med stadens egna ölstinna borgare,
med allvarliga, mörkhyade spanjorer, lömska italienare,
illfundiga greker, ännu knipslugare men betydligt ståtligare
armenier, värdiga turkar — dessa Orientens gentlemen»,
som furst Bismarck kallade dem, — säfiiga danskar,
öfvermodiga engelsmän, muntra och hjärtliga svenskar
— men denna uppräkning skulle aldrig sluta, om den
ytterligare fortsattes.
Allt nog — det var ett lif och ett vimmel, snart
sagdt ett pandemonium, som trotsar hvar je beskrifning,
åtminstone af vår svaga penna.
Och här i denna bedöfvande stad skulle han finna
sig till rätta och skapa sig en framtid, den unge franske
ädlingen, som dittills framlefvat sina dagar i landtlifvets
idylliska, af inga andra lidelser än kärleken störda om-
gifning. Men Louis de Montagne var icke den, som lät sig
nedslås, om han också i första böljan, sedan han lämnat
landgången, erfor en känsla af modstulenhet och förvirring.
Han visste ju med sig själf, att vanan snart
skulle komma, att allt skulle hafva en öfvergång. Och
tanken på Jeanne, den älskade, henne, för hvilken han
skulle arbeta och sträfva, återgaf honom snart nog hans
ett ögonblick vacklande själsstyrka.

142 Han började se sig omkring med stadig blick för
att upptäcka någon, som var honom till mötes i detta sorlande
människovimmel. Ocli han behöfde icke söka länge,
eftersom han själf var sökt.
En liten, prydligt klädd och slätrakad herre, med
pudrad peruk och cirkelrunda, guldbågade glasögon närmade
sig honom så hastigt som trängseln tillät. Denne
lille herre såg ut att vara närmare 60 år gammal, ehuru
han i själfva verket fyllt sina modiga 75. De skarpt
skurna anletsdragen voro regelbundna, hållningen var
rak, gången spänstig, och den lifliga blicken tydde på en
mindre vanlig intelligens.
Sedan han ändtligen hunnit fram till Louis, tvär-
stannade han och betraktade honom forskande.
Den unge mannen mötte med en viss tvekan den
andres blick.
-— Nej, det är omöjligt! Jäg kan icke misstaga mig!
utbrast slutligen denne. Du är ju upp i dagen en lef-
vande af bild af min Claire — Gud signe hennes själ! —
som allt för tidigt sänktes i grafven! Du kan icke vara
någon annan än min dotterson, Louis de Montagne!
— Morfar! utbrast den unge mannen med liflig rörelse
och slöt den lille gubben med en kraftig omfamning till
sitt bröst. — Jo, min gosse, jag är din morfar! svarade gamle
Adam van der Nolten och torkade en glädjetår ur ögonvrån
med sin fina battistnäsdulc. Välkommen till Antwerpen,
till mitt hus, du käre gosse.
Hela detta samtal hade förts på franska.
— Tack morfar! Jag skall försöka att så vidt i min
förmåga står göra mig värdig din hjärtliga välkomsthälsning!
svarade Louis Montagne, denna gång likväl på
oklanderlig flamländska — ett språk, som ingalunda gjort
sig bekant genom smekande välljud.

143
s t m
« s I «
Den lille gubben visade genast en uppsyn af komisk
öfverraskning. •— Du talar ju flamländska som . . . som . . . som en
häst! ropade han.
— Ja, det vore väl sorgligt, om jag inte skulle kunna uttrycka
mig på mitt eget modersmål, svarade Louis småleende.

144 — Ack, du käre gosse! sade morfadern och slog
honom vänligt, dock med en kraft, som man ej skulle
liafva tilltrott hans ålder, på skuldran. Men här stå vi
och prata och knuffas med människorna. Du måste vara
både trött och hungrig. Kom nu! Jag borde kanske
egentligen ha hämtat dig med vagn, men vägen är inte
lång, och du har unga ben.
Gubbens fortkomstledamöter behöfde heller icke skämmas
för sig, och inom tio minuter befunno sig båda på
ett torg, där de stannade utanför ett hus med ålderdomligt
och ärevördigt utseende, ett arkitektoniskt monument
från 1600-talet.
— Här har jag min kula, sade herr van der Nolten.
Mina affärslokaler, som ligga i närheten af hamnen, får
du se en annan gång. Nu måste jag först och främst
hälsa dig välkommen till ditt nya hem.
På den massiva, rikt snidade porten af ek hängde en
väldig, konstnärligt ciselerad och blankpolerad mässings-
klapp. Då köpmannen lät den falla mot virket gaf den
från sig ett skrällande dån, som nästan slog lock för den
unge mannens öron.
Snabba och lätta steg ljödo innanför porten, som ett
par ögonblick därefter öppnades af en gumma i nystärkt
mössa och ett stort bländhvitt förkläde med bröstlapp.
Hela den prydliga uppenbarelsen gjorde intryck af en
gammal och bepröfvad trotjänarinna, och gumman kunde
äfven med rätta tillägga sig detta mycket sägande, men i
nyare tider så sällan välförtjänta epitet.
•— Om du kunde göra dig en föreställning om hvem
denne unge man är, som jag har med mig och som du
om en stund skall servera en af dina bästa middagar,
min kära Dorothea? ! utlät sig den gamle borgaren fryntligt.
Visa nu, att du är rigtigt gissug! Ser du, jag har
velat bereda dig en öfverraskning och jag tror, att den
skall falla dig i smaken.

145
Gumman riktade uppmärksamt och ihärdigt sina
"vänliga grå ögon på Louis de Montagne, som kände sig
på samma gång road och förlägen. Efter en lång granskning
skakade emellertid den gamla missmodigt på huf-
vudet och sade i ett tonfall af besvikenhet:
— Nej, nej, mina ögon äro inte så bra som de voro
förr i världen. Jag kan omöjligt känna igen den främmande
herrn.
— Det ser ut som om ditt minne också skulle ha
försämrats, gamla flicka, sade van der Nolten. Sätt på
-dig glasögonen, som jag skänkte dig i går. .. Hade du
kanske glömt dem?
— Ah, herre jestañes! utbrast gumman förlägen . . .
Hur i all världen kan jag vara så korttänkt, gamla människan!
Hon lydde nu sin husbondes uppmaning och förnyade
sin granskning. Länge dröjde det icke förrän
'hennes uppsyn röjde en tvehågsen häpnad.
— Nej, nej, det kan omöjligt vara så, yttrade hon
.slutligen med en suck.
— Men om det händelsevis nu skulle vara så? genmälde
köpmannen.
-— Store Gud! Jag tyckte mig känna igen fröken
■Claires ansikte. Och så . . . och så trodde jag att...
— Du trodde riktigt, gumma lilla. Och här ser du
framför dig hennes son, den högvälborne grefve Louis
-de Montagne, som hädanefter skall bli en gäst i vårt
borgerliga hus.
Gummans tårar tillrade ymnigt utför hennes skrynkliga
kinder. Hon kysste den unge ädlingen och stammade
mellan snyftningarna:
— Den dag, då fröken Claire for härifrån till främmande
land, trodde jag att mitt hjärta skulle brista. Och
nu ser jag hennes lefvande afbild i denne vackre gosse!
Mamsellerna Blanck. 19

146
Gud är god, som låtit mig upplefva denna dag, den härligaste
jag haft på många år!
— Ah, jag tycker just inte att det gått någon nöd
på dig, Dorothea lilla! sade den hederlige borgersmannen
med ett försök att skämta bort saken för att dölja sin
egen rörelse.
Därefter tilläde han brådskande:
— Men det är Yäl aldrig meningen, att vi ska’ stå
här ute som ett spektakel för den nyfikna, gapande hopen!
Låt oss stiga in nu på ögonblicket!
Det egendomliga uppträdet hade redan samlat en
liten grupp af åskådare, som sinsemellan utbytte sina
förnumstiga tankar, utan att dock dess gissningar kommo
till något bestämdt resultat. * *
*
Från och med den dag, då unge Louis de Montagne-
första gången satte foten öfver sin morfaders tröskel i
Antwerpen, fick han upplefva en sträfsam tid. Själf ville-
han icke åtnjuta någon af de företrädesrättigheter, som
på grund af släktskapen kunde hafva tillkommit honom
och som tvifvelsutan skulle beviljats. Arbetet var för
honom hufvudsaken, ju trägnare och ihärdigare, desto
bättre. Morfadern lade märke till detta karaktärsdrag
och sade mera än en gång för sig själf:
— Den gossen blir, om inte alla tecken bedraga, en
man efter mitt sinne.
Några förströelser i ordets egentliga bemärkelse hade
Louis icke. Dryckenskap, spel med kort eller tärningar
och sexuella utsväfningar hade för honom ingen lockelse.
Antwerpen var den tiden liksom i våra dagar ett af
Europas mest illa beryktade otuktsnästen, och »handeln
med hvitt kött» bedrefs där lika flitigt och lika inkomstbringande
som annan hederligare köpenskap. Men Louis
tankar behöfdes endast riktas på flickan, som väntade

147
"honom i ett främmande land, för att alla orena inbillningar
skulle skingras från hans inre blick.
De dagar, då post anlände från Marseille, firade han
sina dyrbaraste högtidsstunder. Då yppade nämligen
Jeanne för honom sina hemliga tankar och sin glödande
längtan — en längtan, hvilken i rikaste mått besvarades
af hennes unge trolofvade.
Så gingo några år, och slutligen var den unge Louis
■de Montagne fullt utbildad i alla de mångfaldiga kun-
skapsgrenar, hvilka bilda den framstående köpmannen,
den skolade finansieren. Det blef på tiden för honom
»att sätta fotter under eget bord», såsom hans fader uttryckt
sig en minnesvärd sommarmorgon i det sköna
Provence. Skilsmässans stund nalkades med stora steg, och
tyngst kändes den för gubben Adam van der Nolten,
■som under årens lopp fattat en allt innerligare tillgifven-
het för sin intelligente och förhoppningsfulle dotterson,
■den enda anhörige han förutom mågen ägde här i världen.
Dorothea, den gamla trotjänarinnan, hade gått hädan,
■och nu kände han sig så hjälplös, så fullständigt öfver-
gifven. Upprepade gånger hade han velat förmå sin dotterson
att öfvertaga de vidlyftiga affärerna, men denne hade
ständigt vägrat, ehuru han visste, att han därigenom beredde
den gamle stor smärta. Han hade fattat det beslutet
att pröfva sina krafter i ett främmande land, långt
borta ifrån både Frankrike och Antwerpen. Dit stod
hans håg, och dit ville han. Sådant var nu en gång för
alla hans oryggliga beslut.
Men först ämnade han hvila ut sig några månader i
hembygden, ty hans hälsa hade icke funnit sig väl i
Hederländernas fuktiga luftstreck. Och så skulle han till
.altaret föra sin Jeanne, sin trolofvade brud, som tåligt
väntat honom under dessa långa år — — —-

148 Då Louis de Montagne som en man i sin fulla
blomstring återvände till Provence, hade stora förändringar
timat, sedan han sista gången fått skriftliga underrättelser
därifrån. François Lebrun hade fridfullt ljfktat
sina trötta ögon samt gått till sina fäder. Gamle grefve-
Agénor de Montagne hade plötsligt drabbats af ett slaganfall.
Han låg nu för döden, och man väntade hvarje
ögonblick hans frånfälle. Jeanne hade efter sin gamle-
frändes död slagit ned sina bopålar hos grefven, och hon-
vakade nu oförtrutet både dag och natt vid sin blifvande
svärfaders dödsbädd.
Louis hade knappast hunnit hem, förrän han möttes-
af den tunga plikten att sluta sin faders ögon till den
eviga hvilan, sedan denne åt honom och hans trolofvade
hviskat en sista välsignelse.
Finnes det väl en grufligare glädjeförstörare än liemannen!
Med sin skarpslipade egg afklipper han människans
ljufvaste förhoppningar. Under sina benrangelsfötter smular
han till stoft våra renaste fröjder, och barnets soliga
skratt kväfves af hans spöklika hångrin.
