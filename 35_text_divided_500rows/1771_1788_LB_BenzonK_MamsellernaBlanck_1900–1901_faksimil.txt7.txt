utomordentlig sällsynthet i furornas och granarnas land.
Han satte sig ned, öppnade en ytterst väl dold lönlåda
och tog fram en packe gulnade bref, hvilka ännu
utandades en svag doft af jasmin.
Han måste hafva studerat dem ofta, dessa gulnade
bref, det märktes af det sätt, på hvilket han öppnade
dem, det ena efter det andra. Men ehuru han genomläste
dem liksom mekaniskt, så antogo hans anletsdrag därvid
en hardt när förklarad uppsyn, ett uttryck, som tydde
på en rent af religiös hänförelse.
Alla brefven voro affattade med en prydlig fruntimmershandstil,
och alla voro undertecknade helt enkelt:
»Bin Jeanne.»
Slutligen hopsamlade grefve Louis de Montagne alla
dessa gulnade biljetter, slog silkesnöret omkring dem,
lade dem med en djup suck tillbaka i lönlådan, reste sig
från sin plats och började mäta rummet med stora steg.
Så förgingo ungefär tio minuter, hvarefter grefven
å nyo ställde sig framför den af oss redan skildrade taflan.
Han betraktade densamma med sorgbunden resignation, i
det hans bröst långsamt häfdes.
— Min Jeanne! mumlade han. Gif mig åtminstone
ett tecken! Var det ett utslag af hans vidskepelse, eller var det
en öfvernaturlig, oförklarlig verklighet? Vi kunna icke
säga det. Allt nog: han tyckte sig se att de älskade

102
dragen på duken lystes af ett huldt småleende, att de
mörka ögonen utstrålade en mild maning att vänta och
hoppas. Men illusionen — om det nu var en illusion — försvann
hastigt och lämnade rum för den krassa verkligheten.
En lätt knackning hördes på dörren och den gamle
tjänaren visade sig ännu en gång. Hans uppsyn var
förlägen. Grefve de Montagne rynkade ögonbrynen och sade
ganska häftigt:
— Hvad är det nu? Har jag inte sagt att jag vill
vara ensam? Blir jag inte längre åtlydd i mitt eget hus!
— Jag ber nådig herr grefven om ursäkt, stammade
gubben, men en hoflakej kom alldeles nyss med det här.
Han sade, att det var mycket brådskande. Han väntar
på svar där ute.
Louis de Montagne mottog ur betjäntens hand ett
bref med det kungliga sigillet. Det innehöll endast ett
par rader. — Låt hälsa hans majestät, att jag skall hafva äran
infinna mig på önskadt klockslag, sade han genast.
Han försvann därefter in i sitt toalettrum.

4 .
I det sköna Provence,
Från den kalla norden måste vi nu bedja läsaren
göra oss sällskap i tankarna till solig söder.
Men det • gäller icke endast en förflyttning i rum,
utan äfven i tid. Det är ett språng på hela tjugu år,
men det är nödvändigt för att åtskilligt, som hittills endast
dunkelt framskymtat i vår berättelse, måtte blifva
så klart, tydligt och öfverskådligt, som det står i vår ringa
förmåga att göra detsamma. * *
*
Genomflutet af Rhone och Durance, badadt af Medel-
hafvets djupblå böljor ligger ett land, »där citroner blomma
och oranger glöda i mörkt löfverk» — det härliga Provence,
den präktigaste juvelen i Frankrikes på ädelstenar
rika diadem. Här lefde Roms påfvar under medeltiden
i sin »babyloniska fångenskap», här diktade och
sjöngo trubadurerna sina älskogsvarma kväden, här skänker
naturen ännu i dag med gifmild hand sina håfvor åt
en lefnadslustig befolkning, som talar sitt eget tungomål
och brås på invånarna i det gamla Hellas, som i forntiden
här grundade sitt nybygge Massilia, våra dagars myllrande
Marseille.

104 Några mil från Avignon, sätet för påfvarnes ofvan-
nämnda »babyloniska fångenskap», reste sig i midten af
sjuttonhundratalet ett ståtligt slott i renässans-stil. Beläget
på en sluttning med frodiga olivlundar och vinberg
blickade det ned öfver en leende trakt, öfver ett sannskyldigt
jordiskt paradis. På de i saftig grönska prunkande
ängarna ljöd koskällornas idylliska pinglande på vinbergen
och i olivlundarna med deras egendomliga grönska
hördes munter sång af landtbefolkningen, som skördade
de ymniga gåfvorna af en gifmild natur, livilken ej med
strängt arbete behöfde tvingas till underkastelse, utan
skänkte allt så godt som frivilligt, med varm hand i ordets
dubbla bemärkelse.
På lördags- och helgdagsaftnar samlades den manliga
och kvinnliga ungdomen till dans vid fiolers och flöjters
af lidelse och fröjd sprittande toner. Och stundom, vid
mera högtidliga tillfällen, anordnades ett folknöje, som vi,
nordbor, vant oss att betrakta med en viss fasa — en
tjurfäktning. Det var emellertid icke en tjurfäktning
enligt den rättrogna spanska uppfattningen. Visserligen
uppträdde smidiga och muskulösa picadorer och matadorer
med samma mod och aldrig svikande själsnärvaro som
på Andalusiens och Granadas rymliga arenor. De jubelrop
och belöningar, som utmärkte skådespelets manliga
hjältar, voro lika stormande, lika dyrbara, men dessa
provençalska tjurfäktningar skilde sig i betydlig måtto
från dem på pyreneiska halfen. Och skillnaden var den
väsentliga att intet blod flöt — annat än drufvans, då
man jublande drack segervinnarens välgångsskål.
Det var samma varma blod som i landet söderut,
men dess svallvågor dämpades af det mera godmodiga
folklynnet. Så långt blicken sträckte sig mot synranden mötte
densamma skådespel af en yppig natur. Agaren till all
denna härlighet var det redan omtalade slottets seigneur,

105
den ädle grefve Agénor de Montagne, förutvarande kapten
— eller, som det på svenska heter, ryttmästare — vid
ett af franska konungens dragonregementen.
Hans släkt, som tillhörde Frankrikes äldsta aristokrati,
hade genomgått växlande lefnadsöden, hufvudsak-
ligen på grund af sin protestantiska trosbekännelse. Under
de skändliga religionsförföljelser, hvilka satte en så mörk,
outplånlig fläck på Ludvig XIV:s regering, hade släktens
jordegendomar i Oevennerna exempelvis konfiskerats och
indragits åt den i dessa krigiska tider alltjämt omättliga
statskassan. Det slott, som grefve Agénor de Montagne ägde och
bebodde i början af år 1770, utgjorde hans aflidna gref-
vinnas hemgift, hvilken tillfallit den efterlefvande maken.
Grefvinnan hade emellertid efterlämnat ännu ett arf,
sonen Louis, som vid denna tidpunkt nyligen fyllt tjuguett
år. Han var sin hädangångna moders fulländade af bild
så väl i yttre som inre egenskaper. Denna dam, som
varit en första rangens skönhet af det mera ljusletta slaget,
tillhörde icke genom sin födsel den franska högadeln.
Hon stammade nämligen från den nederländska handels-
aristokratien, ity att hennes fader varit en af de rikaste
köpmännen i den blomstrande staden Antwerpen.
Det faller icke inom ramen för denna berättelse att
skildra de romantiska förhållanden, under hvilka den
fattige franske ädlingen gjort den stolta borgardotterns
bekantskap. Allt nog: han hemförde henne som sin
brud, dock först sedan han på svärfaderns uttryckliga
begäran tagit afsked från krigstjänsten med kaptens rang.
De unga tu bosatte sig på det provençaliska slott,
som af den ruinerade ägaren sålts för en ringa pänning
åt den nederländske köpmannen.
Äktenskapet blef ej lika långvarigt som det var
lyckligt. Efter några alltför korta års samlif med den
älskade maken, insjuknade grefvinnan — Claire var hennes
Mamsellerna Blanck. 14

106
namn — och den obeveklige liemannen afklippte hennes
lif stråd. Länge kände sig grefven otröstlig, men likt allt annat
har äfven den djupaste sorg sina gränser. Den ädle
grefven började småningom lefva upp på nytt, måhända
af det skälet, att han hade rätt mycket att lefva för.
Med aldrig sviktande intresse ägnade han sig åt skötseln
af sina stora besittningar. Dessa omsorger att rikta
sig själf, på samma gång som han gjorde sina under-
hafvande lyckliga, utfyllde en del af hans tillvaro. De
öfriga ägnades uteslutande åt sonens uppfostran.
Vi hafva redan nämnt att den aflidna moderns så
väl yttre som inre egenskaper gått i arf på denne ende
son. Grefvinnan Claire de Montagne hade många generationers
köpmannablod i sina ådror, och hennes sunda,
praktiska skaplynne återfanns, detta om möjligt i förstärkt
grad, hos den unge Louis. Fadern varseblef detta,
utan att det i minsta mån väckte hans ogillande — snarare
tvärtom.
I sin egenskap af krigare hade han nödtvungen sett
sina mest lysande illusioner gäckade. Och med åren hade
han funnit allt större behag i det fridsamma lifvet på
landsbygden, ej att undra öfver då, denna landsbygd var
det leende Provence. Unge Louis fick en landtjunkares
uppfostran, äfven om de bokliga studierna till någon del
ingingo däri och det ridderliga elementet ej helt och
hållet saknades. Han var god skytt och en ingalunda
föraktlig motståndare på värja, ehuru han ej idkade
dylika idrotter med någon öfverdrift af hänförelse. Hans
egentliga skaplynne låg med otvetydig förkärlek åt det
merkantila. Läsaren torde kanske anmärka, att detta karaktärsdrag
ej är »poetiskt», »romantiskt», »intressant» eller hvad
det nu heter. Men det kan icke hjälpas. Vi äro skyldiga
sanningen denna offergärd.

107
Då sonen vid fyllda sexton års ålder tillfrågades af
sin fader, huruvida han tänkt på och beslutit om sin
blifvande lefnadsbana, svarade han att den under alla
omständigheter icke komme att blifva krigarens.
— Det finnes tillräckligt många, som bedrifva mördareyrket,
utan att jag behöfver öka deras antal, tilläde
han med en ringaktning, som måhända var väl mycket
oförställd. Man må ej förtänka fadern, att han röjde någon
missbelåtenhet med detta rättframma svar. Själf hade
han ju klädt blodig skjorta på mer än ett slagfält, och
de flesta af hans förfäder, hvilkas martialiska konterfej
blickade ned från väggarna, hade med utmärkelse ägnat
sig åt krigarens ärorika kall.
— Då skulle jag således enligt din åsikt äfven ha
varit en individ af det slag, som du hedrar med den
vackra benämningen mördare? utlät sig grefve Agénor
de Montagne. — Förlåt, min far, svarade den unge grefve Louis,
i det en lätt rodnad uppsteg på hans kinder. Ordet, som
jag uttalade, var kanske något förfluget. Nej, det var
förfluget, åtminstone då det utslungades mot en man sådan
som du. Men du inser nog att det ej var riktadt mot
dig personligen . . .
— Hur skall jag kunna inse det?
— Låt mig fortsätta . . .
— Nej vänta ett ögonblick. Af ditt yttrande framgick
med all önskvärd tydlighet, att du skär alla krigareyrkets
utöfvare öfver en kam. Då du sagt, att din lefnadsbana
under inga omständigheter komme att blifva
krigarens, tilläde du ögonblickligen, och som det tycktes
mig med mogen öfverläggnig, att »det finnes tillräckligt
många, som bedrifva mördareyrket...» Var det icke så?
— Jo, så föllo verkligen mina ord, svarade den unge
ädlingen, och jag erkänner, att de måhända voro opas-

108
sande, då de riktades af en son till hans egen fader . . .
Men jag talar endast i stort sedt. . . Jag tror mig veta
lika väl som du, min fader, att det finnes män, som tro
sig af en gudomlig skickelse kallade till krigarens hemska
värf, till blodsutgjutelse och förödelse, till mordbrand och
kvinnoskändande, till härjande af frodiga åkertegar, till
sköfling af lyckliga hem . . .
— Se så, min günstig herre, afbröt fadern, i det ett
ofrivilligt småleende upplyste hans allvarliga drag. Du
talar som en ungdomlig fantast, hvilket du väl också är,
ty din uppriktighet har jag ingen anledning att betvifla.
Jag måste dock tillstå, att dina ord förefalla mig egendomliga,
då jag betänker, att de komma från en ättling
af det tappra Frankrike, alltsedan Galliens forngrå tider
fräjdadt för mod och mandom . . .
— Min far . . .
— Låt mig tala till slut. Jag påstår icke, att du
saknar hvarken mod eller mandom, långt därifrån. Jag
känner till och med stolthet öfver dig. Men din uppfattning
af krigets väsende är mig icke fullt riktig. Visserligen
finns det många individer, som välja krigarens yrke
af själfviska bevekelsegrunder, men kriget förblir dock
en nödvändighet, så länge dessa tre ord ännu stå kvar i
språkbruket : fosterland, fosterlandskärlek och fosterlands-
försvar . . . Deras betydelse vill du väl ej förneka?
— Ingalunda, min far! Då vore jag ju icke värdig
att äga ett fosterland! svarade den unge ädlingen med
sydländsk liflighet och i det hans själfulla ögon blänkte
af hänförelse . . . Missförstå mig icke! Men fastän jag
ännu ej hunnit långt, hvarken i ålder eller visdom, har
jag likväl i mina ensamma stunder hunnit tänka på åtskilligt.
Dessa tankar ha särskildt kommit för mig, då
jag läst mitt eget och andra lands historia, låtit blicken
fara öfver alla dessa sidor, af hvilka mer än h»arannan

109
är besudlad med blod. Och den tanke som vid dylika
tillfällen mest af alla jäktar mig, utmynnar i en fråga.
— Som lyder?
— Är det folken själfva som önska krig? Eller äro
de icke viljelösa redskap i händerna på jordens despoter,
som med hela hekatomber af oskyldigt offrade människor
vilja tillfredsställa sin gränslösa ärelystnad, sin hejdlösa
snikenhet efter landvinningar och däraf kommande guld?
Nästan alltid har jag erhållit ett bekräftande svar på
denna fråga... Och har jag icke läst världshistorien
rätt? — Delvis, min son. Och i många fall är det verkligen,
trots det gamla ordspråket, ens fel att två träta...
Men hvartill tjänar allt detta meningsutbyte . . . Tror du
kanske på den eviga freden . . . Jag gör det åtminstone
icke. Det lefde i förra århundradet en tysk filosof, en
mycket lärd man — Leibnitz, hette han — som pejlat
djupen af det mänskliga vetandet. Jag afskyr icke mannen,
därför att han var fritänkare och jag själf liksom
du gläder mig åt att vara kristen. Han sade en gång
ett ord, som jag tror vara sant: att den eviga freden
finnes endast på kyrkogårdarna.
Den unge grefven gaf sig icke tid att afvakta slutet
på denna harang, till hvilken han lyssnat med ett underligt
uttryck i sina ögon.
Till faderns stora häpnad skyndade han ut ur slottets
riddarsal, där samtalet hade förts.
Han återvände dock nästan genast. Med triumfera-
rande uppsyn visade han en stor foliant.
— Min far, du sade dig nyss icke tro på den eviga
freden. Men du vågar väl icke bestrida sanningen af
denna boks vittnesbörd?
Grefve Louis de Montagne gjorde en omärklig axelryckning,
som man, uppriktigt sagdt, knappast skulle

110
hafva väntat af en sann kristen, därtill en bekännare af
protestantiska religionen.
Den unge mannen slog upp Gamla Testamentet, profeten
Esaias och läste med vibrerande stämma de tre
bekanta verserna i ll:e kapitlet, som i sin ålderdomliga
svenska form lyda:
»Ulfwar skola bo tillsammans med lamb , och par der
ligga ibland Itid; en liten pilt skal titthopadrifiva kalfwar
och unga lejon och gödeboskap.

Ill
Kor och biörnar skola gå i bet och deras ungar tillhopa
liggia, och lejonen skola äta halm såsom oxar.
Och et spenabarn skal lust hafva wid en huggorms hal,
och et afwandt barn skal stinga sin hand uti en basilisks
kula. »
Louis slog igen den digra volymen och tilläde:
— Är icke detta evig frid, så vet jag knappast hvad
som förtjänar detta namn!
— Profeten har verkligen skildrat en mycket tilltalande
idyll, sade grefve Agénor de Montagne en smula
kyligt. Men man måste läsa bibeln med urskiljning, min
son, annars blir den ett tveeggadt svärd. Om du vill
göra dig besväret att vi gå tillbaka till åttonde kapitlet i
samma profetia, så skall du finna att Jehovah vid ett
tillfälle yttrat sig i helt motsatt riktning till sin Esaias.
Där heter det nämligen ordagrannt, i första versen,
om jag minns rätt:
»Och Herren sade till mig: Tag tig et stort bref och
skrif däruti med en människas styl: Böfva snart , hasta
til byte.» * *
*
Dylika samtal förekommo esomoftast mellan far och
son alldeles som mellan ett par förtroliga vänner, hvilket
de ju äfven voro, enär de ej stiftade några bekantskaper
inom traktens aristokrati och deras umgänge således endast
bestod af dem sjftlfva.
Endast? Nej, vi se oss nödsakade att göra en liten inskränkning,
så mycket hällre som det var denna inskränkning,
hvilken gifver hela uppslaget till denna historisk-roman-
tiska skildring. Förmodligen har läsaren redan alltför
länge saknat det kvinliga elementet i detta kapitel.
Om så är fallet höfves det oss att tillgodose denna
hans billiga önskan, i synnerhet som vi göra det med nöje.

112 Bland grefve Agénor de Montagnes till ett helt tjogtal
uppgående förpaktare befann sig äfven en gammal hedersman
vid namn François Lebrun. Denne François Lebruns
förfäder hade sedan århundraden tillbaka arrenderat jord
af de forna slottsherrarna. I olikhet med så många andra
franska jorddrottar hade dessa alltid varit måna om och
rättvisa mot sina underlydande. De arrendeafgifter, som
de utkräft, hade icke varit alltför betungande, och följden
var att ett visst välstånd inträdt hos familjen Lebrun.
Så kommo under »den store» Ludvig den fjortondes
i mångt och mycket lysande, i mångt och mycket ruttna
regeringstid de skändliga religionsförföljelser, h vilka
ännu under namnet dragonaderna kvarstå som en skamfläck
på den franska häfdens blad. Dessa obarmhärtiga
förföljelser, som skonade hvarken män eller kvinnor,
hvarken barnaföderskor eller barn, hade sin egentliga härd
i Cevennernas bergstrakter, men sträckte sig äfven utöfver
en del af det sköna Provence, i hvilket landskap det så
kallade »kätteriet» blomstrat alltsedan medeltidens mörka
dagar. Många af de under slottet lydande förpaktarne voro
protestanter, bland dem äfven François Lebruns fader,
Jean Lebrun. I likhet med det stora flertalet af sina
trosförvandter hade han jämte hela sin familj hals öfver
hufvud flyktat till Cevennerna, därvid lämnande sina ägodelar
i sticket.
Här hade han med förtviflans mod och sann religiös
hänförelse kämpat mot Ludvig XIV:s vilda, af blodtörst
och vidskeplig fanatism upphetsade dragoner.
Genast i början hade hans trogna maka och två af
hans kärleksfulla döttrar bortryckts af svält och andra
grufliga umbäranden. Den tredje hade i grämelse be-
röfvat sig lifvet, sedan hon dessförinnan skändats af en
neslig dragon, hvars blodtörst endast öfverträffades af
hans djuriska, otyglade sinnlighet.

113
Dylika fasansfulla tilldragelser kunna läsas på hvarje
blad af detta hemska utrotningskrigs historia. De uppfylla
oss med afsky för den urartade människonaturen,
men de ingifva oss på samma gång en med smärta blandad
beundran, ägnad åt dessa arma varelser, som kämpade för
sin och sina förfäders religiösa öfvertygelse, hällre än att
afsvärja den Kristus, som en gång dog på korset för
deras och deras fienders synder.
Ja, vi läsa i häfderna fruktansvärda skildringar från
denna länge sedan förflutna, stormuppfyllda tid, då undersåtarna
kanske i ännu högre grad än nu betraktades som
dockor i de samvetslösa maktägandes händer.
Då en trupp af Ludvig XIV:s dragoner råkade på ett
protestantiskt läger bland Cevennernas svårtillgängliga
klyftor, kunde den närmast liknas vid ett koppel lös-
släppta blodshundar.
Blod och vällust!
Så lydde lösen.
Hvar och en af dessa motbjudande »hjältar» förvandlades
till en Tiberius eller till ett, om möjligt, ännu
vederstyggligare vidunder i människogestalt.
»Den gamla, goda tiden», som ännu i dag ljudligt
prisas af så många konservativa och efterblifna i alla
samhällslager — denna gamla, goda tid hade i sanning
sina afskräckande skuggsidor. Om skuggsidorna i någon
nämnvärd mån ljusnat, det tillkommer icke oss att afgöra.
Men århundraden skola visserligen förgå, innan de utplånat
spåren efter adertonde seklets fasor, sådana dessa
inspirerades af despotismen, vinningslystnaden, den nattsvarta
jesuitismens och det i all sin yppighet florerande
mätressväsendet, hvilket i denna sedligt sjunkna tid betraktades
hardt när såsom en instutition af Guds nåde.
På tal om mätressherraväldet, det fanns en period,
då Ludvig XIV, äfven kallad »Solkonungen» och »Den
store» •— det fanns en tid, då denne i sin inbillade stor-
Mamsellerna Blanck. 15

114
het likväl så ömklige monark samtidigt behärskades af
icke mindre än fyra legaliserade älskarinnor, mesdames
de Maintenon, Louise de la Valliére, de Fontanges och de
Montespan. Afven under denna tid skonade emellertid skämtets
livassa pilar icke de högt uppsatta här på jorden. Sålunda
hände det sig en dag att man i marknaden utsläppte
snusdosor, hvilkas lock pryddes af en särdeles
komisk grupp. Denna grupp föreställde Hans Glorvördiga
Majestät omgifven af de fyra ofvannämda huldgudinnorna,
och i hvardera af de fyras attityd kunde man läsa den
egenskap, som hos henne ansågs vara den förhärskande.
Mätressvälde å ena sidan — blodsutgjutelse å den
andra. Och Frankrikes primas, jesuiten och ärkebiskopen
Nicolas Bossuet, den vältalige »Örnen från Meaux» uppmuntrade
till de af oss antydda skändligheterna mot de
franska undersåtar, som ej blindvis hängåfvo sig åt påfve-
dömets mörka kult. Sådan var denna tid, som i våra
dagar saknar motstycke — dock först efter spanska väldets
upphörande på Filippinska ögruppen, där nu »det
stjärnströdda baneret» svajar och kanske förebådar en
ljusare framtid-----------
Efter denna utvikning, som ju likväl äger fog för sig
i étt delvis historiskt arbete, sådant som vårt, återtaga vi
den afbrutna tråden af vår berättelse.
Vi nämnde att den tredje af Jean Lebruns döttrar
hade i grämelse öfver sin oförvållade vanära gått naturen
i förväg och begifvit sig till det okända land, från hvilket
ingen återvänder. Emellertid skedde icke detta omedelbart
efter det mot henne föröfvade illdådet. Marguerite
-— så hette den olyckliga —• hade tillbragt några dagar
i stum förtviflan, och denna förtviflan kunde ej annat än
skärpas, då hon gjorde den upptäckten att missgärningen
lämnat spår efter sig.

115
En kvinna med annat skaplynne än Marguerite Lebrun
skulle under dylika omständigheter för visso utan tvekan
hafva sökt sin befriande tillflykt i själfmord.
Men — så tänkte den fromma, hårdt pröfvade varelsen
— nu gällde det icke allenast ett lif, utan två. Detta
verkade bestämmande på hennes handlingssätt. Hon sökte
i stället sin tröst i bönen, och den allsmäktige gaf henne
mod och krafter att lefva. Af de sina, det vill säga
fadern Jean Lebrun och brodern François — en annan
broder hade länge sedan stupat i en skärmytsling med
dragonerna — betraktades hon hardt när som ett helgon,
om också själfva ordet helgondyrkan för dem var en
styggelse. Hafvandeperiodens månader förflöto nästan under
lugn. Jean Lebrun, François och Marguerite oroades icke
i den koja, som de redt sig i en undangömd dalsänka.
Ludvig den XIV:s dragoner hade full sysselsättning på
annat håll, långt bortom Frankrikes gränser, och de talrika
protestantiska familjer, som sökt sig skydd bland
bergen, upplefde det lyckligaste tidsskede, som beskärts
dem på länge.
Ändtligen randades den betydelsefulla dagen, och den
olyckliga Marguerite nedkom med en dotter.
Några timmar därefter tillhörde hon själf icke mera
de lefvandes antal. Men hennes död var icke af det
naturliga slag, som fadern och brodern föreställde sig.
De skyllde hennes begråtna frånfälle på barnsängsfebern
i förening med en utmattad och härjad konstitution, då
den arma varelsen i själfva verket intagit gift — det
dödande belladonna, som hon samlat under sina ensliga
ströftåg på bergens sluttningar.
Underliga gåta!
Var det förenligt med eller stridande mot den heliga
moderdriften, detta oförklarliga handlingssätt? Det finnes

116
endast en, som kan döma därom. Och denne ende bor
ofvan molnen. »Min är domen, säger Herren.»
Men gamle Jean Lebrun ocb hans son, hvilka böjde
knä vid den dödas hviloläger, hviskade i en gemensam
suck: — Herren gaf, och Herren tog — välsignad! vare
Herrens namn!
Och sällan hafva väl dessa den heliga skrifts upphöjda
ord uttalats under mer egendomliga eller tragiska omständigheter.
Bland dessa arma, för sin tro jäktade människor
fanns äfven en präst. Han döpte den lilla världsmed-
borgarinnan, som under så dystra järtecken gjort sitt in-
inträde i jämmerdalen. 1 det heliga dopet erhöll hon sin
olyckliga moders namn: Marguerite.
Några år efter det att hon för första gången skådat
dagens ljus inställdes på grund af befallning från högre
ort de årslånga förföljelserna mot protestantiska kristna i
Cevennerna. Familjen Lebrun, ansenligt decimerad, men
dock bestående af tre släktled — fader, son och dotterdotter
— återvände med stilla undergifvenhet, om ock
med grusade förhoppningar på lifvet, till sin ursprungliga
hembygd, det fagra Provence.
En huldrik försyn tycktes ändtligen småle mot den
hårdt pröfvade gubben Jean Lebrun. Slottets och de kringliggande
jordägendomarnas dåvarande inneliafvare — han,
som blef den sista slottsherren af sin ätt — var en om
möjligt ännu ädlare man än sina förfäder. Då Jean
