om fregatten, röt han:
— Sikta åt masterna, gossar! Fyr! Fall af hårdt och
brassa fullt!

— 187 —
Verkan af denna befallning syntes snart, fregattens rigg
blef illa åtgången, förmärsstången hängde genomskjuten ned
öfver förriggen och hade tagit med sig storbramstång och
rigg. Hurrarop höjdes frän skonertens däck, och säkert hade
hon gått fri, om hon nu ej måst styra rätt i söder mot den
därifrån kommande örlogsmannen. Snart dånade en bredsida
frän denne, men kulorna flögo genom “liebes“ tackel utan att
göra någon större skada. Skonerten gaf sitt lag igen, men
detta lågt och efter Gathes befallning i en punkt på fregattens
vattenlist. Ögonblicket härpå gaf hon sitt andra lag åt det
första anfallande fientliga fartyget, vände undan vinden och
styrde rakt på land.
Lars Gathe ämnade nu lofva upp utmed land och försöka
att tätt utmed detsamma komma upp norr om den
skadade fregatten, då den tredje af desse strök fram akter
om sin kamrat och gaf “Hebe“ sitt glatta lag. Ögonblicket
därefter erhöll hon ännu ett sådant från ett af de andra
krigsskeppen. “liebes“ stormast föll, genomskjuten föröfver
och blef med toppen hängande i förriggen, bitar af relingen
bortsletos, båtarna krossades, och däcket sköljdes med blod.
Skonerten föll babord öfver och dref mot land. Den af “Hebes“
skott illa åtgångna fregatten gaf henne ytterligare ett lag,
som dödade ett dussin af Gathes män och genomborrade
“Hebes“ skrof på många ställen. Lars Gathe sprang till
rodret och styrde skonerten rätt i land söder om slottsberget.
En förfärlig stöt kändes. Skonertens för krossades,
masterna föllo öfver bord, och skrofvet lade sig med sidan
mot klippan. Masterna hade med rigg och allt fallit på
berget, och på densamma klättrade den öfverlefvande och ej
för svårt sårade besättningen i land.
Då kaparne kommit i land, sågo de tvänne stora båtar
närma sig från örlogsmannen.
— Vid St. Georg, som dessa fördömde engelsmän säga,
jag har lust att gå ombord och fyra af en kanon på det fördömda
byket! — utropade Tars Gathe.
I detsamma kände kaparen en hand på sin arm och
hörde Tolles stämma vid sitt öra, som hviskade:
— För Guds skull, herr kapten, tag folket med genast
in åt land. Jag har fullgjort er befallning, och “Hebe“ springer
i luften om några minuter.
—■ Häråt, alle man, det gäller lifvet! — ropade Gathe
och skyndade att föra sina återstående gastar in i den af

— 188 —
klippstycken uppfyllda dalgången. De sårade, som kommit i
land, hjälptes nu af sina följeslagare att aliägsna sig från sjön.
Skymningen tilltog, och en lätt dimma uppsteg ur dalen.
Slottets öfra torn glimmade i den sjunkande solen. En gångstig
ledde mellan klipporna upp mot slottet, men slutade helt
tvärt på en plattform nedanför den af stora kvaderstenar uppförda
gamla slottsgrunden.
Härifrån sågo nu kaparne de båda båtarne lägga till vid
“Hebes“ vrak och två andra komma efter dessa på något
afstånd. Plötsligen uppsteg en jättelik eldkvast ur “Hebes“ skrof,
en döfvande knall hördes, ekot rullade rundtorn i klipporna,
och af den vackra “Hebe“ äfvensom de båda första engelska
båtarna, fanns ej öfrigt mer än några spillror, som nedföllo
bland de svarta stenarna.
Ett ögonblick häjdade sig roddarna på de båda båtar,
som lyckligtvis för de däri varande engelsmännen ej hunnit
fram, då “Hebe“ med sin nya besättning och en del af den
gamla sprang i luften. Vid befälets tillrop ansträngde sig
dock båtgastarna efter detta af öfverraskning vållade uppehåll,
och snart landsattes omkring femtio beväpnade män.
Då Lars Gathe på klippan mönstrade sina kapare, befanns
det, att han af sjuttio man hade kvar tjugotvå, men bland
dessa voro Gadd, Tolle, Olle, Martin och tredje löjtnanten.
Lars Gathe själf var lindrigt sårad af en träsplint i vänstra
armen och blödde starkt, till dess Tolle förband sin kapten.
Flere af de öfriga kaparne voro äfven sårade, ehuru ej deras
sår voro af svårare beskaffenhet.
Sedan Lars mönstrat sitt folk, hvilka alla voro beväpnade
med bälterör och dolkar eller svärd, sade han:
— Nu, gossar gäller det att försvara oss mot de där;
mörkret infaller snart, och då kunna vi möjligen gå upp för
berget på andra sidan eller kringgå slottet samt komma till
någon stad, hvarifrån vi nog skola skaffä oss hem igen.
Emellertid, om något skulle göra, att vi blefvo åtskilda, så
kunnen I behöfva penningar — jag har äfven tänkt därpå.
Kaparen tog nu de dukatrullar, Tolle förvarat, och delade
ut mynten till sina gastar.
Engelsmännen hade under tiden undersökt stranden och
började gå upp för gångstigen. Kaparne lade sig nu med
spända hanar och dragna svärd ned på plattformen, färdiga
att mottaga sina fiender.

— 189 —
I detta ögonblick öppnade sig ljudlöst en förut osynlig
dörr i den ganda muren, bestående af en enda stor sten och
i densamma visade sig en man, klädd i en vid kappa och
med svart mask för ansiktet.
— “Hebes“ gastar, ohoj! — yttrade den maskerade.
Ögonblickligen voro kaparne på fötter.
— Stigen in, men skynden er, — sade mannen och trädde
åt sidan. Utan att säga ett ord pekade Lars Gathe på öppningen,
och strax därefter slöt sig löndörren efter kaparne och deras
kapten. Efter att hafva gått upp för en kort trappa befunno
de räddade sig i ett stort hvälfdt rum, hvarest på ett väldigt
stenbord stod en lampa, som matt upplyste de grofva pelare,
hvilka uppburo taket. Då kaparne inkommit, stängde främlingen,
som gått sist upp, dörren till trappan; och denna var
så väl inpassad i muren, att det skulle varit omöjligt för
den, som ej känt hemligheten, att återfinna densamma.
Den okände närmade sig nu Lars Gathe och tog honom
afsides samt hviskade till honom att befalla sitt folk att
vänta, där de voro, medan han själf och Tolle medföljde den
maskerade. — Men hvem är ni då, som känner ej allenast mig utan
äfven mitt folk? — frågade Lars Gathe förvånad.
— Det skall ni få veta sedan. Gör nu, som jag sagt!
— Men ...
— Inga “men“, ty vi hafva ej tid till det. Ingela Gathe
skulle ej tycka om, att hennes man hängdes af de engelsmän,
som söka er — lyd därför en väns råd — men fort.
— Vid St. Georg! Det här var besynnerligt, men må
ske då. Lars Gathe vände sig nu till sina män och gaf Gadd
befälet öfver dem med befallning att dröja, där de voro, tills
hans återkomst.
Ett sakta mummel om förräderi — att de ej ville mista
sin kapten och dylikt — hördes från kaparne, och löjtnant
Gadd skulle just varna Gathe, då främlingen hviskade i
hans öra:
— Tig! Aima vill det.
Förvånad ryggade Gadd tillbaka, Gathe vinkade åt Tolle
att följa sig; och med främlingen i spetsen försvunno snart
de tre männen i pelarsalens dunkel.

190 —
Den maskerade mannen närmade sig nu en af de grofva
pelarne samt framtog en blindlykta, som han hittills hållit
dold under sin vida kappa. Genom att trycka på någon
gömd fjäder tvingade han hälften af pelaren att sänka sig
ned genom golfvet, och nu visade sig en vindeltrappa, som
ringlade sig uppåt. Då de tre männen beträdt trappstegen,
lyfte sig pelarens undre hälft åter på sin plats. Lars Gathe
och hans följeslagare gingo med mannen uppför trappan, och
fast de båda kaparne på ett par ställen tyckte sig se dörrar
från trappan, så hade de dock gått sina hundra steg uppför,
innan deras ledsagare stannade. Den okände framtog en liten
nyckel och öppnade en dörr, men släckte i detsamma sin lykta.
Lars Gathe och hans tjänare befunno sig nu i ett varmt
rum, endast upplyst af en i taket hängande lampa, hvars
mattslipade, gröna glas kastade ett mildt sken omkring sig,
dock tillräckligt klart att låta de nykomna se, det de befunno
sig i en dyrbart möblerad sängkammare.
— Hvilen er här och varen trygge! I aren räddade
från edra fiender, och så väl I som ert folk skolen snart erhålla
förfriskningar. Men det säger jag er, att ehvad I än
fån höra, så lämnen ej detta rum, förrän jag återkommer. —
■Med dessa ord förde främlingen undan ett tjockt förhänge
af grön sammet och gick ut i ett starkt upplyst rum utanför
sängkammaren. Några ögonblick därefter hörde de båda svenskarna en
dörr öppnas och en röst, som sade:
— Kommerdör Schmidt önskar ett samtal med mylord.
— Han är välkommen, — hördes den okände svara.
Strax därefter inträdde någon främmande person, som
yttrade: — Ni torde ursäkta, mylord, att jag stör er, men en
sällsam händelse för mig hit. Yi hafva här utanför haft en
strid med en sjöröfvare, och denne har sprängt sig i luften
här nedanför, vid hvilket tillfälle vi olyckligtvis själfve förlorat
en mängd folk. Emellertid påstå några af våra roddare,
som anlände strax efter explosionen, att de tyckt sig märka
från sjön, det flere af sjöröfvarna sprungit i land på de kull-
störtade masterna. Amiralen sir William Dunbar, som för
befäl på fregatten “Arethusa“, har bedt mig hos er anhålla
om tillstånd att få genomsöka parken och trakten kring ert
slott för att finna några af dessa fribytare, som möjligen räddat
sig i land.

— Som ni behagar, kommendör, och jag hoppas, ni blir
min gäst under natten.
— Jag tackar er, men så snart mitt uppdrag är full-
gjordt, måste jag åter gå ombord.
— Framför mina hälsningar till sir William, kommendör!
— Med nöje, mylord!
De båda kaparne hörde nu den engelska officeren aflägsna
sig, och strax därefter inträdde deras värd, som åter hade
maskerat sig.
— Ni har hört vårt samtal, — sade han till Lars Gathe,
hvilken vördnadsfullt reste sig vid hans tilltal.
•— Ja, mylord!
— Nå väl, så länge I ären här hos mig och hållen er tysta,
så ären I trygga. Om en dag eller två kunnen I begifva er
af till någon hamn, hvarifrån hemfärden bör kunna företagas.
— Men, mylord, jag förstår ej, hvarför ni, som skulle
vara vår fiende, vill på detta sätt hjälpa oss.
— Därför att jag är er vän. Ert folk har nu fått för-
friskningar, och om ni följer mig, så skall äfven ni erhålla
sådana. Härvid vinkade lorden med handen och gick förut. Lars
Gathe och hans tjänare följde honom.
Aldrig hade kaparekaptenen, äfven hos de förmögne
holländarna, sett en sådan lyx, som nu för honom visade sig,
då han genom flera salar och rum följde sin ledsagare. Väggarna
voro öfverallt behängda med sammet eller siden och
stora speglar, hvarjämte dyrbara taflor och bildstoder funnos
nästan i hvarje rum. Lorden öppnade nu en hög, konstmässigt
utskuren ekdörr och inträdde i en stor hvälfd sal,
på hvars väggar en mängd vapen af alla slag voro ordnade
tätt intill hvarandra. Vid väggarna stodo rustningar af järn,
förgyllda, försilfrade eller inlagda med ädla metaller. Vid
pass tre till fyra alnar från golfvet utsträckte sig en myckenhet
förgyllda, harneskklädda armar, i hvilkas händer tjocka
vaxljus voro insatta; och då ett tiotal af dessa nu tändts,
kunde kaparen med undran beskåda den ståtliga riddaresalen.
Densammas ena gafvelvägg slutade med en halfrundel, i hvars
midt stod en stor, rikt utskuren och förgylld stol, upphöjd
på tre trappsteg, samt däröfver en tronhimmel. Öfver densamma
fanns ett ofantligt rundt fönster samt på sidan af
tronen tvänne höga och spetsiga sådana.

— 192 —
I ett af de hörn, där rundelen började, öppnade iorden
en dörr och inträdde med sina gäster i ett rundt tornrum,
hvarest, oaktadt det var sommartid ännu, en stockbrasa flammade
i den stora spiseln. Midt på golfvet stod ett bord,
dukadt med mat och vin. Ett par bäddade sängar stodo
äfven i ordning att mottaga de trötta gästerna.
Lorden bjöd nu dessa god natt samt ämnade återvända,
då Lars Gathe hastigt kastade sig emellan dörren och lorden,
sägande: — Mylord, ni måste förlåta mig, om jag uppehåller er
en stund; men det är mig omöjligt att lugnt tillbringa natten
härstädes utan att få veta, om jag är fånge eller fri, hvad
ni ämnar göra med mina kamrater, samt hvem jag står i
förbindelse till för denna godhet och gästfrihet — om nämligen
det är er mening att rädda oss.
— Kapten Lars Gathe! Ni har en gång fått mitt ord,
att jag är er vän; och ni har själf hört, det jag ej angifvit
er för er fiende; således kan ni vara lugn. Hvad er tacksamhet
beträffar, så behöfver jag den inte, och nu god natt!
— Nej, mylord! Jag måste veta, hvem ni är och huru
ni känner min fru och äfven min löjtnants hustru, ty jag
hörde, hvad ni hviskade till honom där nere i källaren.
— I morgon kan ni måhända få veta det, men ej i kväll.
— Herre!
— Lugna er, kapten, och sköt om ert sår! Tolle hjälper
er med det, och där på spegelbordet ligger linne och salva.
— Jag tackar er, men ni skall nu säga mig, hvem ni
är. Jag har bestämdt hört er röst förr — men hvar? Ja,
mylord, ni lämnar ej detta rum, förrän ni gifvit er tillkänna.
Jag är beväpnad och jag svär...
— Vid St. George, som engelsmannen säger! — af bröt
lorden gäckande.
— Ert namn, ert namn! — ropade Lars Gathe uppbrusande
och ryckte sitt bälterör ur bältet.
Lorden tog nu ett par steg tillbaka och utsträckte handen
mot väggen.
— Brushufvud! — sade han samt tryckte på en knapp
i panelningen. I ögonblicket föll golfvet undan kaparens fötter, och han
störtade med en svordom ned igenom det mörka hål, som
falluckan lämnat öppet. Luckan slöt sig genast åter på sin
plats, dock knappast så fort som Toile nu rusade fram, fattade

193 —
lorden om lifvet och kastade honom baklänges på en af sän-
garne. En blank dolk blixtrade i Tolles hand, och med af
förskräckelse darrande stämma sade han:
— Herre, herre, gif mig åter min kapten, eller dödar jag er!
— Bra, min käre Tolle! Du är lika trogen och modig
som förr, — sade lorden, i det han helt lugnt aftog sin svarta
mask och visade Tolle sitt ansikte.
Tolle sprang baklänges och släppte dolken, slog ihop
händerna af öfverraskning samt störtade sig därefter i den
sig uppresande lordens armar.
— Tyst, Tolle! — sade denne, hjärtligt omfamnande ynglingen.
— Tror du ännu, att det är någon fara med din kapten V
— Nej, nej! Men jag blef så hemsk till mods, när han
-alldeles försvann midt för mina ögon.
— Han föll på en mjuk bädd af hö, och om ett par
minuter skola vi hafva honom här igen. Emellertid får du
honom inte åter, om du ej lofvar mig heligt och ger mig ditt
ord på att inte omtala för honom, hvem jag är.
— Ja, jag lofvar det.
— Godt! Du kan då äfven säga honom, att hans folk
Ätit och druckit samt fått goda bäddar. För min betjäning
är han en holländsk köpman tills vidare. Förstår du?
— Ja ... mylord.
— Rätt så, min käre Tolle, och du är hans tjänare, född
på Orkneyöarna. — Ja, mylord.
— Talar du engelska?
— Mycket dåligt.
— Kan du härma danska?
— Ja, bevars!
— Godt, då blandar du tillsammans dessa språk och förstår
mycket litet, hvad mitt folk säger och icke ett ord af
hvad någon möjligen skulle fråga dig.
— Inte ett ord var det ja.
— Bra! Se här nu en nyckel. Strax till höger om den
■där spegeln är ett nyckelhål, öppna den dörr, som där tinnes,
och ropa på din kapten. Säg honom, att han är bjuden på
frukost i morgon till mig och nu god natt, min vän.
Härmed gick lorden och stängde efter sig.
Tolle störtade oförtöfvadt bort för att efter anvisning
bereda väg åt sin herre upp ur fallgropen.
Konungens leap are. 13

- 194 —
26 .
Mörkret rundt kring kaparn var,
Där i djupet han föll neder.
Upp han springer-, svärdet drar,
Sträckande på alla leder.
Tror att han skall mördad bli
Eller under kvalfull pina,
Fängslad med förräderi,
Få af törst och svält förtvina.
Plötsligt tindrar fram ett sken,
Och på väggen syns en skugga
Närma sig ur murens sten,
Färdig att med svärdet hugga.
Ur ljuskretsen ljöd Lars Gathes namn, och denne igenkände
Tolles stämma samt såg, att han, sträckt sitt svärd
mot — sin egen skugga. Då han vände sig om, varseblef
han Tolle med ett ljus i handen stående i en liten trappa
i tornmuren, som förde uppåt till det öfre rummet. Lars
Gathe skyndade fram och frågade, genast han kom in i den
upplysta kammaren:
— Hvar är den förb ... lorden?
— Han har gått, men bad mig hälsa kapten, att kapten
är här utan fara, och att ni är bjuden på frukost till honom
i morgon. — Hm! Det ser ut, som han ej skulle vilja åt vårt skinn
ändå. Det är besynnerligt, att jag tycker mig hafva hört
hans röst förr — men hvar? Hm! Hade jag blott fått se
hans ansikte ...
— Lorden bad mig äfven säga, det han önskade, att
kapten skulle gifva sig ut för en bekant till honom — en

195 —
holländsk köpman — och jag skulle uppge mig vara född på
örkneyöarna, på det hans tjänare ej måtte fatta misstankar.
— I sanning inte illa, men om jag blott hade mina bussar
här, så skulle jag storma hans slott och...
— Lorden bad mig äfven säga, att ert folk fått mat och
nattläger, samt att ni ej skulle vara orolig för dem.
— Besynnerligt, besynnerligt. Men stäng den där dörren
och låtom oss se oss till godo af livad vi hafva här, ty sannerligen
ha icke de här äfventyren gifvit mig god matlust.
Kaparen och hans tjänare anföllo nu det dukade bordet,
och en timme därefter hvilade de i hvar sin af de mjuka
bäddarna. Då Lars Gathe och Tolle om morgonen vaknade, voro
deras vapen och kläder borta, men i stället funno de fina
kläder, mera passande än deras egna för den resande rike
köpmannen och hans tjänare. Lars Gathe svor först och
lofvade att strypa lorden, så snart han fick tag i honom, men
blef snart vid "bättre lynne i följd af Tolles anmärkningar och
upptåg under påklädningen. Han öfvade sig att blanda danska
och engelska om hvartannat och bragte snart sin kapten att
skratta. Då de båda kaparne voro färdiga, öppnades dörren,
och en gammal hvithårig betjänt inträdde samt frågade, om
mynheer och hans tjänare ville intaga frukost — mylord
väntade mynheer i sitt bibliotek.
— Men livar är min resdräkt och mina vapen ? — frågade
kaparen den gamle.
Med en djup bugning öppnade denne ett väggskåp samt
visade därinne de efterfrågade sakerna samt en uppslagen
kappsäck, i hvilken syntes rent linne med mera.
— Lorden har låtit ställa in edra saker och er kappsäck
där. Men det är nu skäl att gå till honom. Tillåter ni, att
jag visar er vägen?
Gathe nickade bifallande.
Efter att ha passerat flere rum, öppnade tjänaren en
dörr och bugade sig samt stängde densamma efter kaparen.
Denne befann sig nu i ett stort aflångt rum, hvars alla väggar
voro fullsatta med böcker, utom där de stora, höga fönstren
insläppte dagern. Tvänne stora bord, det ena betäckt med
skrifdon och en mängd papper samt det andra med ett par
glober, några kartor och matematiska intrument, utgjorde
jämte flere högkarmade stolar den öfriga möbleringen.

— 196 —
Lorden stod i ett af fönstren och blickade ut öfver hafvet,
som utbredde sina i solskenet glänsande vågor för hans syn.
Lars Gathe närmade sig honom.
Dä kaparen kommit honom nära, vände sig lorden om
och räckte fram sin hand sägande:
— God dag, kapten Lars Gathe! Tack för sist! Det
har varit mig ett nöje att få er till min gäst och att få rädda
både er och ert folk ur ett ganska obehagligt läge i går kväll.
Lars Gathe stod ett ögonblick som förstenad — han
skuggade ögonen med handen liksom för att se bättre — men
snart sprang han fram och fattade lordens hand, tryckte den
med värme och utropade:
— Georg, Georg Mone! Är det verkligen ni, min gosse?
— hm — ja, det är ni... Och ni är lord och rår om detta
slott? Nå, vid St. Georg, som engelsmännen säga. Detta var
o väntad t. Förlåt mig — men ni är ju f-n så förnäm nu. ..
Vill ni förklara mig detta?
— Sedan, kapten Gathe! Men ni är nu tills vidare
mynheer van Halen från Rotterdam. Kom väl ihåg detta,
och sedan vi frukosterat, skall jag underrätta er om mycket
af det, som ni önskar veta.
Lorden slog nu med en liten silfverhammare på en liten
gongong, som fanns på hans skrifbord, och ett par dörrar till
biblioteket öppnades äf tvänne livréklädda betjänter, hvarefter
de båda vännerna gingo ut i en mindre matsal samt slogo
sig ned vid det därstädes dukade frukostbordet.
Lorden förde en stund samtalet på Hollands handel, på
Rotterdam, dess sjöfart och dylikt, hvarvid Lars Gathe hade
tillfälle att visa sig hemmastad i stadens belägenhet. Sedan
betjäningen vid ett tecken af sin herre aflägsnat sig och den
gamle hvithårige tjänaren stängt dörrarna, så att de båda
männen voro allena, fyllde Mone ett par glas samt drack
kaptenen till sägande:
— Skål kapten! Då jag i går kände igen “Hebe“ under
hennes strid med de engelska fregatterna, tänkte jag sannerligen
inte, att jag skulle återse er här hos mig, men ni har
som vanligt lycka med er, och då jag säg er med “Hebes“
kvarlefvande besättning klättra upp till slottet, beslöt jag att
rädda er för gammalt kamratskaps skull. Det har lyckats,
och det gläder mig mycket.

— Jag kan ej nog tacka er, mylord — men säg mig god-
hetsfullt, huru jag skall få mina bussar ur klämman, och hvar
de ftro. — Jo, genom Gadd, som jag talat vid, är saken till en
del utförd. Martin med tio man är redan åstad med en mig
trogen vägvisare samt försedd med papper af mig för att
söka efter de kapare, som möjligen kunnat komma i land
här. Han har order att sedermera i all tysthet begifva sig
till London och där med sitt folk invänta er på värdshuset
“The Black Prince“, där ni själf har bott,1 så att ni ju vet,
hvar det är. Med samma order har Gadd dragit norrut till
Aberdeen. Då han kommer dit, skall han med de edra gå
ombord på en kustfarare, som tillhör mig, och som har order
att med folket afgå till London. I förbifarten kunde ni gå
ombord här och på så sätt komma till London, där jag vet,
att ni sedan fordom har affärsvänner, så att ni nog kan reda
er själf med resten.
— Ni är då en förbannadt präktig pojke, min bäste Mone!
Hm... mylord skulle jag säga. För f-n, ni får ursäkta mig !
— bad kaparen något brydd af lordens lugna och befallande
sätt.
— Min bäste kapten! Var ni, som ni brukar vara, då
vi nu äro ensamma, men tag er väl i akt och spela mynheer
van Halen, då mina tjänare eller andra kunna se eller höra
oss. Om ni nu behagar, sä gå vi åter in i mitt studerrum,
där vi äfven äro för oss själfva.
— Skulle ni nu, mylord, vilja gifva mig någon förklaring
öfver det, som är dunkelt för mig, så skulle det vara mer
än nöjsamt — det kan jag ej neka till, — sade Lars Gathe,
då han med sin för detta löjtnant satt sig ned vid skrifbordet.
Lorden teg en lång stund, hvarefter han, vändande sig
till Lars Gathe, sade:
— Minns ni, kapten, hvad jag bad er om, då vi skilldes
åt i Göteborg, och som ni äfven gaf mig?
— Ali, ja! Nu kommer jag ihåg... Det var de två
pärlorna, som jag fått af Mathias Viking.
— Ja, och ni gaf mig dem för intet.
— Naturligtvis! Det var ju en småsak. Jag höll af er
och skulle gärna gifvit er mera, om ni velat taga emot det.
Jag var uppriktigt ledsen att skiljas från er.
— Jag vet det, kapten Gathe, och jag kan ej neka, att
jag äfven fäst mig vid er. Emellertid var det inte en små-

sak, ni då gaf mig. Dessa två pärlor hade nära nog ett värde
af en million pund sterling — ja, kanhända hvar för sig.
Lars Gathe sprang upp, men satte sig åter
— Min bäste lord! — sade han. — Nu misstager ni er
säkerligen. Då jag var i Holland, handskades jag stundom
med sådana där tingestar, och hvar och en af dessa pärlor
voro ursprunglingen högst värda omkring femhundra pund
eller så; nu voro de också förstörda, ty de voro graverade
eller rispade med en hvass nål och . ..
— Häruti låg just deras största värde, — af bröt lorden
och gick fram till spiseln samt öppnade där ett i muren
anbragt lönskåp, hvarur han framtog ett litet ebenholzskrin,
samt ställde det på bordet emellan sig och kaptenen. Sedan
han satt sig, öppnade han skrinet och tog därutur fram ett
stort- dubbelt pärlband af ovanligt vackra och stora pärlor.
— Om ni ser på dessa pärlor, sade han, — så äro de
alla graverade, som ni nyss själf anmärkte, med ett grefligt
vapen eller sköldemärke. Detta är min familjs vapen, och
detta pärlband har följt den äldsta i min släkt från urminnes
tid. Vid hvar och en arftagares födelse har en pärla inköpts,
och halsbandet därmed ökats. Men härmed är dess historia
ej slut. Med detta pärlband, som är ett slags stamträd eller
åtminstone en förteckning på antalet af våra anor, följa äfven
tvänne stora egendomar, en i Irland och en i Skotland, likväl
med förbehåll att ägaren af pärlbandet å detsamma har så
många pärlor, som i verkligheten skola finnas. Dessa egendomar
äro värda nog den summa, jag uppgaf.
— Men, mylord, visste ni, då jag gaf er två af dessa
pärlor, detta deras värde? — frågade kaparen.
— Nej, kapten! Men jag visste, att sköldemärket därpå
var mitt, ty jag ägde en ring, densamma ni nu ser här på
mitt finger, och det i denna inristade vapnet var alldeles likt
det, som finnes på pärlorna.
— Det uppträde, som Viking varit vittne till, var alltså
sannt och ej en dröm eller syn, utan en händelse — kanske
ur edra närmaste anförvanters lif?
— Ja, det var så; och jag går nu att berätta för er
detta, på det ni måtte få kännedom om, hvem jag är, och
emedan jag tror mig ha gifvit er åtminstone ett halft löfte
därom förut.
— Min far var earl af Mone, Gleenmorris och Dale; han
var lordamiral af Skotland och sin konungs tillgifnaste tjänare.

— 199 —
