»O, min Gud!» suckade hon, »hur syndiga, hur
brottsliga äro icke i allmänhet menniskans tankar! Då
jag erinrar mig denna dag för två år sedan, huru borde
jag icke prisa Försynen, som ur plågornas skärseld
förde mig åter till lif, helsa och krafter! Och likväl!...
hur har jag icke tusen gånger önskat, att jag icke uppstigit
från plågobädden, att jag fått lägga mitt trötta
hufvud till ro vid den alltförsonande Allmodrens famn.
Ty hvad är väl lifvet för mig, om icke ett fortsatt gråtande?
Millioner tårar har jag fällt och millioner torde
väl återstå mig att utgjuta.
»Menniskorna tala om glädje och glädje torde väl
finnas, eftersom språket har en benämning derför; men
jag känner den icke, har aldrig känt den. Man säger,
att der denna leende gudomlighet flägtar med sin hvita
vinge, kläder sig allt i rosenrödt och tusentals blommor
uppspira i dess lätta spår. — Möjligt! . . . men jag har
ingen erfarenhet af glädjens välgerningar • jag är, från
vaggan till grafven, dess hatade stjufbarn.
»Hur långsamt och tungt förflöt ej min barndom,
under min farmoders, drottning Julianas tyranni ! Ack,
hvad jag längtade att komma bort från detta tvång, ut
i det fria, såsom jag kallade det, då jag skulle bli
kronprinsessa af Sverge. Och hvad det dröjde! . . .
och huru det ena året lade sig till det andra, tills jag
räknade tjugu. Det hade ej behöft dröja så länge, om
.ej min från barndomen utkorade brudgum varit så ung.
»Ändtligen kom jag hit, der jag hoppades uppmuntran
och tröst, hoppades ersättning för alla ödets
mig hittills tillfogade oförrätter, hoppades vänskap, för-
äldraömliet, deltagande. . . hoppades en kärlek, som
skulle lyckliggöra mig för lifvet — hoppades gensvar
på den kärlek, hvaraf hela min varelse redan var genomströmmad.
— Och hvad fann jag? Köld, ja, snart
sagdt vedervilja hos min gemål, köld och afvighet hos
min svärfader, som eljest var god mot hela verlden,
och hos min svärmoder ett oblidkeligt hat.

»Och sedan, sedan! . . . Hur djupt har jag icke
blifvit kränkt! . . . Till hvilka afvikelser från sanningens
och det rättas väg- har jag icke blifvit tvingad!...
Att stå såsom lögnerska inför en hel nation... inför hela
Europa! ... O, Gustaf, Gustaf, din räkenskap måtte
bli stor och — kanske äfven min, ty jag hade hellre
bordt låta döda mig, än . . . »
Hon tvärtystnade och började bitterligen gråta.
Hlan kommer hit,» fortfor hon, efter en lång paus.
»Han har sagt sig vilja ha ett samtal med mig. Jag
skall då åter vara allena med honom, något, som jag
fruktar, värre än allt ondt. — O, det var en tid, då
jag skulle hafva velat gifva tiotal år af mitt lif, för ett
bud om, att han ville besöka mig, i och för ett samtal
mellan fyra ögon. Men i tio år suckade jag förgäfves
efter en sådan sällhet. Sedan... sedan... O, himmel!
»Hvad kan han vilja mig, denne krönte ränkma-
kare, hvilken jag nu hatar lika mycket, som jag förr
älskade honom? — Något nytt svek, måhända! . . .
Nej, jag skall aldrig mer ...»
Dörren slogs i detsamma upp, och den väkthafvande
kammarherrn anmälte med hög röst: vilans Majestät
konung en.»
Gustaf syntes strålande glad. Han nästan dansade
in i rummet, och dörren hade ej väl tillslutit sig efter
honom, förrän han nalkades sin gemål, förde så med en
förälskad ynglings min, hennes hand till sina läppar,
och lade sedan sin arm om hennes lif.
Drottningen tog några steg tillbaka och mätte honom
med en blick, som tydligen sade: Hvad skall detta
betyda? »Min bästa Sophie,» sade han fryntligt, »jag hoppas
du befinner dig väl?»
»Ja, Ers Majestät,» svarade drottningen kallt.
Det var ej många gånger, under deras fjortonåriga
äktenskap, som Gustaf hade kallat henne du; och lika
förtjust, som hon skulle hafva blifvit, om detta händt
i deras ungdom, lika förargligt förekom det henne nu.
Kungen låtsade icke märka det, utan fortfor i samma
förtroliga ton:
»Du synes mig så alarmerad, älskade Sophie. Har
någonting händt, som kunnat förorsaka dig chagrintv

»Nej, Ers Majestät.»
' »Nej, och ja och majestät! Hvad skall det heta,
min drottning?» sporde Gustaf, nu med en lätt anstrykning
af förtrytelse. »Jag tycker, att då jag är glad,
så ...» »Så borde jag, pligtskyldigast, vara så med,» in- ■
föll Sophia Magdalena ironiskt. »Dock, för mig är :
glädjen aldrig smittande och — mycket kan man tvinga i
mig till, blott ej till att på befallning vara glad och i
lycklig.» Kungen fattade det bittra i hennes ord och betrak- ■
tade hennes ännu bittrare min; undrande hvart den milda i
och fogliga Sophia Magdalena tagit vägen.
Men, som han hade sina skäl — och Gustaf handlade
aldrig af impuls, utan alltid af skäl — som han i
hade sina skäl att icke stöta drottningen, utan fastmer i
söka få henne mild och medgörlig, låtsade han ej vi- ■
dare om hennes dåliga lynne, utan sade:
»Du har ännu icke bjudit mig sitta, bästa Sophie, ,
och ändå finner jag den der blå soffan så inbjudande, .
att jag, sans fagon slår mig ner der, NB. vid din sida.»
De satte'sig, kungen med en behaglig vårdslöshet,
drottningen prydligt och långsamt, icke förglömmande
att draga sin grå sidenklädning så, att den skulle falla :
i behagliga veck: ty hon var alltid noga om sin paryr.
»Jag kommer från kronprinsen,» sade Gustaf.
»Jag ock,» svarade drottningen; »jag var der för i
en stund sedan.
»Gossen frodar sig och ser präktig ut,» anmärkte s
kungen. »Åhja,» var drottningens lakoniska svar.
»Men, min kära Sophie,» sade han, »du säger detta i
med en min, som tyder på allt, utom moderskänsla.»;
»Väl om kung Gustafs faderskänsla är varmare,»!
genmälde drottningen bittert. »För min del är jag sa i
van vid att misstänkas för både köld och känslolöshet,
att en ökad misstanke om brist på moderskänsla gör
mig ingenting. Gustaf ryckte till, men ännu beherrskade han sig. ;
»Min goda Sophie,» sade han, »jag är hitkommem
för att conversera med dig om galaspektaklet, som skall 1
gifvas i afton, till celebrerande af Gustaf Adolfs födel-1
sedag.»

165 —
»Tala vid mig om det? Jag ämnar mig icke dit.»
n Quoi, madame?»
»Jag säger, att jag icke ämnar mig dit, sive.»
»Jag tror, ma chere Sophie, att du liar blifvit ca-
pricieuse; det klär, ma foi, icke vid dina är.»
»Såå? hade det varit bättre, om jag i yngre år
haft eapricer?»
» Vraiment, oui. Capricer hos en ung qvinna äro
pikanta; hos en åldrad, deremot, äro de ytterst malplacerade.»
Sophia Magdalena blef blossande röd af förtrytelse
öfver att höra sig kallas en åldrad qvinna, då hon ännu
var endast trettiofyra år gammal, och trodde sig als icke
hafva åldrats, sedan hon kom till Sverge. Hon hade
alltid om sitt utseende hyst en för henne sjelf tillfredsställande
tanka.
»Är det för att säga mig sådana der slags fleuret-
ter, som ni kommit hit, min gemål?» frågade hon för-
trytsamt. vMa foi, non. Jag ville blott avertera dig, Sophie,
att det är min önskan, att du icke allenast infinner
dig på galaspektaklet i afton, utan dertill i den
mest exquisa, mest soignerade toilett. Jag önskar att
allt måtte bli så lysande, så lystert och briljant, som
möjligt, och naturellement måste ju drottningen med
sina juveler och sin elegans fördunkla alla andra damer.
» »Jag far icke dit, sire. Den åldriga drottningen
gör ingen effekt, vore hon än öfversållad med juveler.»
»Min goda Sophie!» sade Gustaf mildt, men allvarligt,
fattande hennes hand, »vi äro ingendera unga
nu mera, dertill hafva alltför många känslor skakat våra
själar, alltför många händelser i lifvets stora panorama
gått våra ögon förbi. Yi furstar, vi måste i verldens
tjenst räkna dubbla tjenstår.»
»Och den som är djupt olycklig, djupt beklagansvärd
måste räkna mångdubbla,» genmälde drottningen.
»I det fallet medger jag, att jag är gammal som gatan.»
»Det är då också en continuell klagan!» utbrast
Gustaf, åter misslynt, och släppte hennes hand.
»Och har jag icke skäl dertill, Ers Majestät? —
Huru har jag blifvit bemött, från det jag satte foten öfver
Sverges gräns? . . • Jag, Danmarks konungadotter!»

»Ha! ha! ha!» skrattade Gustaf och yred sig på
klacken, ty han hade nyss förut stigit upp af soffan
och börjat spatsera på golfvet. »Foi de gentilhomme
är det icke admirabelt att höra talas om Danmark,
hvaraf fyra kunna stå inuti eit Sverge.»
»Det är icke ett rikes arealvidd, som utgör dess
storhet, sire. »
»Mycket sannt, madame. Ty eljest skulle icke det
stora Preussens konungadotter blifvit drottning i det
vida mindre Sverge. Lovisa Ulrika var skön, var en
syster till Fredrik den store, var ...»
»Ännu vid tjugutvå års ålder oförlofvad,» föll drottningen
honom i talet, »och kom hit på konster, sedan
hon lyckats taga friaren ifrån sin adertonåriga syster
Amalia. Ah, man känner det der.»
»Jag vet ej om den historien är sann,» sade Gustaf,
»men, om så är, gäller den såsom ett bevis mera
för hvad jag nyss anförde. Lovisa Ulrika af Preussen,
kung Fredrik Wilhelms dotter och kung Fredrik den
Endes syster, samt sjelf ett bland Europas största snillen,
hördes aldrig beklaga sin lott att hafva blifvit drottning
af Sverge. Hon förstod att gifva relief åt Sver-
ges thron: hon visade hvad en svensk drottning kan
vara.» »Ja, emedan hon var förenad med Adolph Fredrik,
som var intet, utom en god menniska, make ocli
far. Men, om hennes gemål varit en Gustaf III? . . .»
»Så hade denne Gustaf varit lycklig, madame.»
»Förlåt att jag vågar betvifla det. IIvarför var
hon då icke nöjd med att se sin snillrike son på thro-
nen? Hvarför afundades hon honom hans makt, från
den stund han först fattade spiran, om icke för det,
att två snillen ej kunna trifvas tillhopa?»
»Kanske,» sade Gustaf och sänkte hufvudet. »Men
. . . ännu mindre kunna eld och is trifvas tillsammans,
utan att den ena tillintetgör den andra.»
»Gustaf!» sade drottningen, bristande i gråt; »om
du alluderar på oss . . . och det gör du — så besinna,
att isen alltid varit på din sida, elden på min. I mer
än tio års tid älskade, dyrkade, tillbad jag dig, ja så,
som ännu ingen qvinna älskat en man. Jag sade dig
det aldrig ... nu säger jag dig det, sedan det är förbi,

sedan isen hunnit släcka ända till den sista eldgnistan.
— Jag hatar dig nu. >7
Gustaf ställde sig med korslagda armar midt framför
henne och fixerade henne skarpt.
»Jag visste icke, att ni kunde nagotdera, mada-
me,s sade han.
»Jag kan båda delarne, sire. Ni visste att jag
älskade er; men ni låtsade icke veta det; nu vet ni
att jag hatar er och ni tror det icke^»
»Nej, Sophie,» sade kungen, åter i öm ton; ty
han fann sin uträkning vid, att icke reta henne och
bringa hennes vrede till dess högsta kokpunkt. »Nej,
Sophie, jag tror icke på ditt hat; ty du har för mycken
religion, för att hata någon varelse.»
Han trodde sig härmed hafva anslagit den ömmaste
strängen i hennes hjerta. Han, som sjelf ansåg
sig så upphöjd öfver sådana svagheter, som att i allt
se och tillbedja ett högre väsende, han visste dock, att
Sophia Magdalena var ytterst gudfruktig och att man
aldrig förgäfves vädjade till hennes bättre känsla, om
man tilltalade henne i religionens namn. Men den anslagna
strängen ljöd helt annorlunda, än han hade väntat;
ty drottningen utbrast med ifver:
»Nämn mig ej religion och tala ej om dess läror,
från hvilka du tvungit mig att afvika.»
Hon sänkte härvid hufvudet och stora tårar trillade
utför hennes kinder.
»Parbleu!» yttrade kungen för sig sjelf, hvilken hade
gått och ställt sig i en fönsterfördjupning. o »Här blir,
ma foi, ingen ömhetsscen af och jag lar svart att komma
fram med etuiet. På hvad sätt skall nu pinnen,
som jag har i sinne, reussera, om inledningen lider
skeppsbrott? Jag måste qväfva all dépit och spela en
öm roll hos den fatala qvinnan, som nu på sednare tider,
roar sig med att vara en eaiqeante och excentrisk
dam, i stället för den sjåpiga gåsen, jag förr hade
att göra med.»
Han närmade sig således ännu en gång den be-
dröfvade drottningen, och yttrade i mjuk, inställsam
ton: »Sophie! livad som är säkert, är, att vi bada bära
oss barnsligt åt och att vi genom vår querelle absen-
tera oss från målet. Hvad skall det heta, att makar

kifva med hvarandra? — Du far ju på spektaklet i
afton?» »Nej, och tusen gånger nej!»
»Icke ens om jag pryder din förtjusande hals och
dina bildsköna armar med dessa strålande rubiner,
som jag lyckats få köpa till dagens förherrligande?»
Sophia Magdalena var till ytterlighet svag för prydnader,
särdeles ädelstenar. Hon stirrade på etuiet, som
kungen höll öppet infor henne, och förmådde ej taga
sina ögon derifrån. Alldeles lik ett barn, som nyss
pjunkat öfver en verklig eller inbillad smärta, och som
vid åsynen af en leksak eller något annat, som fägnar
dess öga, genast slutar gråta och ögonblickligen strålar
af glädje, så förändrade drottningen helt plötsligt
sin min, utan att hon sjelf visste eller ville det.
»Hvad tycker du om garnityret?» frågade Gustaf.
»Det är mycket vackert,» var drottningens svar.
»Ja, men säg mig nu hvarför du ej vill hedra din
sons jour de fete med att bivista spektaklet.»
»För det jag är bedröfvad . . . och när man det
är, utgör man blott en dyster skugga på den leende
taflan.» »Certainement. Men den bedröfvade kan bli glad
igen, och om ingen särdeles malheur har tillstött, så
hoppas jag på möjligheten att få se dig i kungliga logen
i afton, med ett ansigte lika strålande som dessa
ädelstenar, dem jag endast med det vilkoret lemnar
qvar här.»
Drottningen tog etuiet ur hans hand, betraktade
länge och uppmärksamt de sköna rubinerna, och sade
slutligen, fastän knappast hörbart:
»Jag skall komma.»
v Bon! ma bien aimceln sade kungen och satte sig
åter vid hennes sida, hvarefter de började samtala i
en ton, som snart öfvergick till intresse, och från intresse
till förtrolighet.
Så suto de länge och språkade om saker, hvilka ej
höra till detta kapitel och som skulle förblifva en hemlighet,
dem båda emellan, men hvilkas resultater sedermera
blefvo för den större allmänheten förnimbara.
Det vissa är, att innan Gustaf lemnade sin gemål,
hade han lyckats få henne i det briljantaste lynne

verlden. och äfven hans eget anlete strålade af belåtenhet,
då han ändtligen begaf sig till sina rum.
Man gaf, den aftonen, för första fången. Alceste,
en af Glucks namnkunnigaste operor. *) Musiken var
herrlig, men hurudan libretton var lemna vi derhän,
då den var af fyra olika händer. De tvänne första
akterna voro nämligen från italienskan öfversatta af en
kapten Hertzenhjelm och den tredje akten från fransyskan
af Kellgren. En herr Lalin, en pa den tiden
ryktbar lyrisk skådespelare, hade dock lämpat dem ef-
efter musiken.
Titelrollen utfördes af en för den dåvarande svenska
scenen alldeles ny aktris, fru Muller fran Köpenhamn,
hvars figur, samt lika utmärkta röst, som aktion,
i högsta grad bidrog att höja styckets^ förtjenster
och som man väl i första rummet torde få tillskriiva
det utomordentliga intryck det gjorde på publiken. Fru
Mullers uppträdande på Stockholmska hoftheatern var
derföre lika lysande, som någonsin Jenny Linds i vara
dagar, och hon fördunklade helt och hållet den dittills
så mycket omtyckta och berömda lyriska aktrisen mamsell
Augusti. Före operan Alceste, uppfördes dock den aftonen
en för tillfället författad prolog, hvartill musiken var
af Kaumann, orden af Wellander, densamme Wellan-
der, som öfver målaren Wertmuller vid dennes tidiga
död skref det bekanta sorgeqvädet. Såsom spelande
i pjesen uppträdde herrarne Karsten, Stenborg, Hjorts-
berg samt i prologen mamsellerna Liljegren, Stading,
den senare bekant for sin utmärkta skönhet, samt frank,
då mycket ung, och som sedermera blef fru Ruckman.
Ållt var efter kungens önskan, sa väl pa theatern,
som i salongen. Drottningen hade infunnit sig, prydd
med sina nya ädelstenar och med ett ansigte, som, om
det ock icke strålade af nöje, likväl såg ganska lugnt
och belåtet ut. Hennes Majestät var mycket nådig,
helsade åt alla sidor och syntes temligen road. Den
yra hertiginnan var sprittande liflig, de bada hertigarne
ovanligt upprymda, och sjelfva prinsessan Sophia Albertina,
som den aftonen var för sista gången borta
*) Läsaren torde här benäget ursäkta en några månaders ana-
chrouism.

—■ 170
från sin sjukliga mor, hade anlagt en leende mask öf-
ver sitt eljest vanligen så sorgsna anlete. Furst Hes-
senstein och hon vexlade en och annan förstulen kär-
leksblick — mer vågade de ej.
Äfven riksrådinnan Ekeblad och hennes dotter hade
infunnit sig, och kungen såg det med särdeles nöje.
Anna var ej hoffröken, nu mera; men hon frequente-
rade hofvet ganska ofta, antingen i sin mors, eller någon
annan äldre dams sällskap. Det råd kungen gif-
vit henne hade hon lagt på hjertat, tillika med hans
vink om hoffolkets bedömande af hennes långa ute-
blifvande från hofvet och verlden. Hennes hjertas sår
var långt ifrån läkt; men det började ärras och hade
hon ej varit ständigt förföljd af den en trägne friaren
baron Stjerneld, skulle hon funnit sig temligen nöjd.
Men hans envishet plågade henne och hon hoppades
förgäfves att slippa honom, att kunna uttrötta honom
med sin köld och sina tusen gånger upprepade bestämda
afslag, så länge han egde två så mägtiga bunds-
förvandter, som hennes egen mor och kung Gustaf.
Grefvinnan Ekeblad fortfor att vara sjuklig, anade sin
snart förestående död och önskade innerligen, att innan
dess se sin Anna stödd af en henne värdig make,
samt ansåg baron Stjerneld för en i allo önskvärd måg.
Och kungen, hvars stora gunstling den älskvärde baronen
var, plågade äfven den stackars Anna med att
som oftast lägga sig ut för honom.
Det var dock icke af ödet bestämdt, att denna
glada afton skulle slutas till allas glädje och belåtenhet.
Sällan är en himmel, äfven den klaraste, utan
sitt moln, om än aldrig så ringa; och så lurade äfven
här ett moln, färdigt att lägra sig öfver Gustafs nyss
så klara panna.
Den unge baron Stjerneld var en bland drottningens
kammarherrar, men upphörde att vara det just
från och med denna afton. Anna Ekeblad var dertill
en ofrivillig orsak, emedan just hans kärlek till henne
föranledde hans försummelse i tjensten.
Det var vid spektaklets slut, straxt före ridåns
nedfällande. Baron Stjerneld, hvilken för en stund
sedan, af hoflakejen emottagit drottningens kappa,
samt stod och höll den tillreds, för att sätta den på
Hennes Majestät vid dess utträdande ur logen, fördju-

__ 171 —
pade sig till den grad i Annas åskådande, att^ han helt
och hållet glömde att se sig omkring. Han såg Anna,
som just nu lemnade sin loge, inbegripen i ett ifrigt
samtal med en löjtnant vid lätta dragonerna (sedermera
lifgardet till häst) en friherre Begebaden, hvilken
Stjerneld länge fruktat som sin rival, och då måste ju
hans ögon ovilkorligt sta spända at den logen, utan
att kunna tagas d eri fr ån.
Emellertid hade kungen rest sig och gifvit drottningen
ett tecken att passera före honom. De hade
gått förbi kammarherrn baron Stjerneld, utan att denne
blifvit dem varse. Utkommen i korridorn såg Hennes
Majestät sig omkring och väntade på kappan. Kungen
blef otålig" och då Stjerneld ändtligen — emedan
Anna redan hunnit ut ur sin loge — sansade sig och
kom skyndande med kappan, yttrade kungen till honom
i något vresig ton:
»Det* är verkligen sällsamt, att folk aldrig kan
ihågkomma sina skyldigheter*).
Stjerneld, i stället att med tystnad tåla denna tillrättavisning,
blossade upp, just emedan han förut var
vid elakt lynne. Han tog sig dristigheten till att säga,
det ordet aldrig här vore olämpligt, emedan det var
första gången, som han låtit någon försummelse komma
sig" till last. Kungen blef stött •— och det så mycket
mer, som han fann det hafva varit orätt af honom,
att för ett så ringa fel tillrättavisa Stjerneld i allas
närvaro. Denne tog följande dagen afsked ur tjensten,
men de försonades snart, och Stjerneld blef, mer än
någonsin förut, kungens favorit, **)
*) Historiskt.
**) Allt historiskt.

XIV.
Dåren.
Junimorgonen log med sitt fagraste leende öfver en
bland de skönaste trakter i Normandie. Från bolstrarna
blå i den svala böljans sköte, höjde solen sitt rodnande
anlete och började sin färd, släpande med sig täcket
af purpur och guld, och najaderna knöto strålande
juvelkransar kring sina ljusblå slöjor och höjde sina
hufvuderi öfver vattenytan, för att med nyfikna blickar
följa dagens Gud, der han steg upp i sin väntade guld-
char, länkade med van hand de ystra fålarna, och började
sitt segertåg genom den oändliga rymden.
Det var som om hela naturen nyss hade uppstått
ur ett helsoblad, föryngrad och stärkt, förskönad och
ny, ehuru dock alltid densamma. Ty om natten hade
det fallit ett ymnigt regn, hvaraf millioner droppar
ännu qvarhängde på de gröna löfven och i det höga,
saftiga gräset. I hvarje blommas öga satt en glänsande
tar, som om hon hade med den Jjufvaste rörelse helsat
ankomsten af solen, hvars strålar ännu icke hunnit
bortkyssa dess tårar.
Det var stilla, som man föreställer sig att det skulle
halva varit pa skapelsens första morgon, då ännu intet
djur hade ilat mellan urskogens stammar, ingen fisk
sprattlat i hafvets lugna vatten, ingen menniskofot trampat
på den ljusgröna marken. En helig tystnad rådde
öiverallt. Fåglarna sofvo ännu hos sina små på den
mjuka bädden af gräs och dun; sjelfva vindarne slumrade.

Dock, se!... hvad var det? Var det icke en
lärka, som med täta vingslag lyfte sig allt högre och
högre upp i den klara etliern, och var det icke hennes
röst, som hördes, var det icke hon, som anslog tonen
till hela luftrikets morgonpsalm? Ty redan vid de första
ackorderna af den lilla sångerskans morgonvisa, hördes
en annan fågel sjunga med, och sa ater en annan
. . . och tio . . . och hundrade . . . och tusende, tills
det blef en hel otalig chör af röster, som prisade Honom,
hvilken låter morgonen gry, middagen strala, aftonen
strö sina svalkande daggperlor och natten breda
sin stjernepell öfver slumrande jord.
Och nu vaknade äfven vindarna och började morna
sig, började simma på böljan och klättra i träden och
ila genom de yppiga sädesåkrarna. Och genast krusade
sig insjöns yta, och lölven susade, och säden gick i vågor,
lik ett böljande haf.
Då syntes en liten båt under jcinna årslag glida ut
på den spegelklara sjön. Den hade lagt ut fran träd-
gårdsbryggan nedanför den slottslika byggnaden, som
stod der på höjden och speglade sina hvita murar,
sina många och blanka fönster, sina spetsiga gaflar och
underligt formade vindflöjlar i sjön, den stilla, den
klara, hvilken med en vik omslöt den herrliga kullen,
alldeles som när en älskares arm sluter sig omkring
lifvet på en älskad brud.
Och den hvita byggnaden var omgifven af höga
popplar, samt skuggad af väldiga ekar och lummiga
kastanjeträn. Och på den at sjön motsatta sidan biedde
leende ängar sina gröna med tusentals blommor genom-
virkade mattor, och svala lundar hvällde sina täta löf-
tak och vattenkonster sände sina glittrande sihverper-
lor högt upp i luften, samt stänkte dem sedan öfver
tusentals yppiga och sällsynta blommor.
Ja. det var en lika praktfull som skön, lika smakfull
som treflig bostad, detta herresäte, livais hufvud-
byggnad icke fick benämnas slott, emedan egaien \ai
för flärdlös att tillåta det, men som dock gjorde skäl
för denna benämning, vida mer än manga andra byggnader,
af mindre skönhet och mindre omfång.
Båten, om hvilken vi nämnde, gled allt längre
och längre utåt sjön. Hvarje gång de blanka aibladen

174 —
lyftades glänste de som speglar mot solens sken och
strödde hela cirklar af glimmande diamanter i vattnet.
I båten sutto tvänne unga fruntimmer, af hvilka
ingendera ännu hade sett sitt tjugonde år. Den ena,
hon, som förde årorna, var en tjusande brunett med
kolsvarta lockar, med dessa på en gång glödande och
tranande sammetslika bruna ögon, som man träffar
endast i södern, med svällande purpurläppar, hvilka
helst drogos till löje eller till ett klingande skratt,
med glödande rosor på något bruna kinder, med ysterhet
i hvarje blick och lif i hvarje rörelse — med ett
ord: en fransyska till kropp och'själ.
Den andra unga flickan utgjorde en fullkomlig motsats
till den förra. Äfven hon var skön —- kanske i
ännu högre grad än hennes vän och sällskapssyster,
ehuru pa ett helt annat sätt än denna. Hennes fägring
var af en främmande art, var som om den icke hade
tillhört det landets skaplynne, der hon lefde och uppblomstrade,
