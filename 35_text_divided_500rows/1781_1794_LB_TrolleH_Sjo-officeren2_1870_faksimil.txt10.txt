hissade, fast bottenrefvade, franska flaggan svajar under
gaffleu, alla ändar äro förhalade. Hela besättningen
är församlad på däck samt har intagit sina stationer,
liksom voro de befallda till en manöver. På komman-
dopallen, med roparen i hand, star kapten Mengo,
klädd i uniform. Officerarne hafva intagit sina anvi-
sta platser, såsom vid allmän manöver. Se denna besättning,
hvilken modig, tålig samt undergifven sitt
öde, visar den högsta grad af ordning och disciplin.
Ej ett rop, en klagan, en ed höres från dessa 325
man. Emellanåt rikta de en vältalig blick pa sin chef,
hvars ansigte uttrycker de känslor, hvilka i detta ögonblick
storma inom hans bröst. Jag kan fatta, hvad
han erfar och lider denne ädle, varmhjertade man,
när han ser alla dessa åt honom anförtrodda varelser,
hvilka det ej står i hans makt att rädda. Emellanat
aflossas ett kanonskott, för att väcka uppmärksamheten
på vår belägenhet. Kapten Mengo befaller besättningen
draga sig akter ut.
“Gossar, kamrater“, säger kapten Mengo, “ni vet
hvad som inträffat, och ni vet äfven, att jag är oskyldig
till denna olycka, som försynen ansett nödig för
vår gemensamma pröfning. I min magt star ej att
rädda er alla, ert befäl kan ej förebrå sig, att ej hafva
försökt allt för att få fregatten flott; är ni nöjda med
våra åtgöranden ?“
“Ja, ja!“ ropa matroserna såsom med en mun.
Kapten Mengo fortsätter:
“En enda båt finnes qvar, men den kan ej rymma
er alla, på sin höjd några och 80 man. Pä det ingen
orättvisa må ega rum föreslår jag er, att under edra
officerares uppsigt draga lott, hvem utaf er som skall
gå i båten och lemna fregatten. Sjelf stannar jag hos
er öfriga och följer er pa den sista resan. En pålitlig
officer, den jag sjelf utväljer, skall som befälhaf-

vare åtfölja båten, de öfriga af befälet stannar jemte
mig ombord. Antager ni mitt förslag ?“
“Ja, ja, det är rättvist, det är ädelt!“ ropa matroserna
om hvarandra.
“Ännu ett ord, gossar“, fortfor La Charmantas
chef, “jag har en bön att ställa till er, märk väl, en
anhållan, ej en befallning. Allas våra lif äro lika
dyrbara, alla hafva vi anförvandter och vänner, hvilka
skola sörja oss samt djupt beklaga vårt öde. Men jag
har en gammal mor, hvars båda och enda söner äro
här ombord. Yid min afsegling från Brest lofvade
jag henne vid min heder, att återföra denne min bror
i hennes armar. Tillåter ni, att han, utan lottdragning,
får åtfölja båten, och att jag infriar mitt heligt
gifna löfte ?“
“Ja, ja, det är rättvist; ni stannar sjelf ombord
och gifver ert lif för hans. Er bror går utan lottdragning
i båten“, ropa matroserna, i det de hvifta
med hattarna. “Jag tackar er“, sade kapten Mengo, i det en
glädjeblixt belyste hans manliga ansigte. “Blås besättningen
till sina stationer!“
Yattnet hade nu stigit två fot öfver batteridäcket.
Med skyndsamhet hade lottdragningen blifvit anordnad
samt hvita och svarta lappar af papper blifvit
nedlaggda i ett öfvertäckt koger, som blifvit placeradt
på spelet. De svarta lapparna betecknade döden, de
hvita lifvet, d. v. s. ett möjligt hopp om räddning.
Förste löjtnanten hade tagit plats vid den ödesdigra
urnan. Besättningen gick fram en och en i sender,
allt efter som deras namn och nummer af skeppsskrif-
varen ropades, samt drog sin svarta eller hvita lapp.
Det var en hemsk mönstring La Charmante's besättning
undergick. När karlen hade dragit sin lott, gjorde
han honnör för chefen samt drog sig kall och lugn
åter tillbaka. Af besättningen hade 85 man dragit
hvita lappar, de öfrige voro invigda åt döden. Båten,
som skall upptaga dem, hvilka lemna fr< gatten, ligger
rustad och klar. Kapten Mengo befaller mig till sig.

“Jag har utsett er, löjtnant Puke, till befälhaf-
vare i slupen samt att försöka rädda dessa olycklige“,
sade han. “Ert mod och er sjömannaduglighet har
jag pröfvat, och i värdigare händer än edra kan jag
ej anförtro räddandet af alla dessa lif. Kommer ni
lyckligt till Frankrike, så framlemna dessa tvenne bref,
det ena är till min mor, det andra till franska sjöministern,
m:r de Sartines. Gör för min bror, hvad jag
sjelf skulle gjort, om jag varit vid hans sida, och nu
farväl och tack för all den trohet och nit, ni under
så lång tid bevisat mig.“
Jag nekade att fullgöra lians hedrande uppdrag.
Han sjelf och ingen annan borde taga befälet öfver
slupen. Han, denne ädle, högsinnade officer, en prydnad
för sitt land och det vapen han tillhörde, borde
framför alla räddas. Jag var en obetydlighet emot
honom. Hvarken mor eller anhöriga skulle sörja min
död, ty jag saknade båda delarne. Jag sökte med all
den vältalighet, som stod mig till buds, förmå honom
att jemte de öfriga lemna fartyget. Han afhörde mig
lugnt, men svarade blott:
“Har ni hört, hvad jag yttrat till besättningen ?“
“Ja!“ “Och ni tror, att jag ryggar ett ord, gifvet af
mig till dessa män; det är nog, att jag nödgats låta
min bror upptaga en plats, som ej med rätta tillkommer
honom.“ “Jag försökte det oaktadt förmå honom att ändra
sitt beslut.“ 0
Han visade med handen pa franska flaggan. Sa
länge denna blåser öfver mitt hufvud, sa länge en
enda planka af fregatten finnes qvar, som kan bära
mig uppe, är jag befälhafvare och er chef. Jag befaller
er att fullgöra min befallning!“
För mig återstod ej annat val än lyda. Ltan
att yttra ett ord, tryckte jag kapten Mengos hand
till afsked, samt vände mig ännu en gång om, för att
bevittna en rörande afskedsscen mellan honom och
hans yngre bror. Folket är redan nere i slupen, de

ombord varande sända med sina kamrater deras sista
helsningar, deras sista farväl till Frankrike, till maka,
mödrar, älskarinnor, hvarefter besättningen åter intager
sina stationer. Nu äro vi alla församlade i slupen.
Yi stöta från sidan, och vräkas ut bland oceanens vågor.
Är vårt öde bättre än deras, hvilka äro ombord
? En nästan säker död synes vänta oss, såväl
som dem vi lemnat. La Charmante’s sista stund är
kommen. Hon börjar rulla än åt ena än åt andra
sidan. Nu tager hon några djupa hugg emot klippan.
Trenne kraftfulla hurrarop höras från bord. Det är
besättningens sista farväl till oss, till Frankrike, till
anhöriga, till vänner, till — lifvet. Yi sitta tysta,
med blottade hufvuden och hopknäppta händer, i slupen.
Ännu ser jag kapten Mengo, han har aftagit
hatten, franska liljorna svaja öfver den ädle sjöofficerens
hufvud, han tillvinkar oss sitt sista farväl. La
Charmante rullar ännu ett par gånger styrbord och
babord, hvarefter hon spårlöst försvinner i djupet;
allt är förbi, de hvita vågorna sjunga sin hemska
drapa, vi slungas framåt, framåt, hvarje ögonblick
väntande en nästan oundviklig död.“*)
Puke syntes djupt skakad. Jag ville ej med ett
ord afbi'yta den smärta, som minnet af detta olyckliga
skeppsbrott hos honom framkallat. Sådana sår
läker endast tiden, ej menniskornas deltagande eller
vanmäktiga ord.
“Huru blefvo ni räddade ?“ frågade jag slutligen
Puke, för att väcka honom ur hans sorgliga tankar.
“Nära nog genom ett underverk“, svarade Puke.
“Efter att under 14 dagar ha utstått de oerhördaste
själs- och kroppslidanden, genomgått hungrens och törstens
alla q val, samt redan öfvergifvit allt hopp om
räddning, upptäckte vi ändtligen en fransk brigg, hvil-
*) Denna tragiska händelse kunde af Puke aldrig förgätas.
Till minne deraf förde han i sitt sigill, innan han blef adlad,
ett skepp med omskrift: “in periculo". Högst ogerna, och endast
för en kortare stund, ville han uppehålla sig vid detta
ämne, som alltid på det högsta upprörde honom.

OLYCKANS BELÖNING. 121
ken lyckligtvis blef oss varse samt upptog oss mera
döda än lefvande. På min enträgna begäran, förde
oss briggen in till Brest. Hvilken sorglig uppståndelse
väckte ej vår ankomst. Jag följde den unge fänrik
Mengo till hans mor. Hvad jag vid detta sammanträffande
bevittnade, önskar jag helst förbigå. Det
var en upprörande scen, som kom mig att fälla tårar.
Sedan den gamla damen läst sin äldste sons bref, sade
hon med fast stämma:
“Jag visste, att han var en man af heder och ej
skulle svika sitt löfte hvarken till mig eller någon
annan. Han var en värdig ättling af baronerna de
la Hague och hvad er, min herre, beträffar”, fortfor
hon, vändande sig till mig, “så tackar jag er, ni har
handlat som en ädling och verklig vän till min aflid-
ne son.“ Till m:r de Sartines sände jag kapten Mengos
bref samt en skrifvelse från mig sjelf, hvari jag redogjorde
för La Charmantas skeppsbrott. Några dagar
derefter erhöll jag från ministern ett uppmuntrande
bref jemte fullmagt att vara lieutenant en pied på
linieskeppet Zodiaque. Så belönades olyckan, och
sedan du nu hört berättelsen, om hvad jag så nyligen
genomgått, så undrar du väl ej längre på, att mitt
ansigte bär spår af lidanden och sorger. Kapten Mengo
var min högt värderade befälhafvare, ja, min vän, och
jag söi'jer honom som en kär anförvandt — en broder.”
Så lydde Pukes beskrifning om La Charmante’s
skeppsbrott, en händelse, hvilken på sin tid gjorde ett
stort uppseende samt uppväckte ett allmänt deltagande
inom alla samhällsklasser i Frankrike.
Sedan jag gifvit Puke del af mina äfventyr, hvilka
uppväckte hans synbara intresse och deltagande, sporde
jag om underrättelser från fäderneslandet.
“Några sådana har jag ej bekommit, sedan jag
lemnade Sverige”, sade han. “Dock tror jag, att det
ej dröjer länge, innan vi få återvända hem. De krigförande
magterna önska fred, äfven om uppoffringar å
ömse sidor skulle erfordras. England får värst sitta

emellan. Under kriget har det på det hela taget legat
under. Dess betydligaste kolonier äro uti de allierades
händer och dess amerikanska besittningar hafva
bestått kampen och äro numera fria från moderlandets
öfvervälde. Aldrig har något krig förorsakat England
så svara förluster, men Erankrike och Spanien komma
ej att i en framtid rosa marknaden eller spinna silke
på affären.“ “Jag förstår ej hvad du menar härmed.“
“Helt simpelt det, att Frankrike och Spanien,
hvilka så kraftigt medverkat till Förenta Staternas
befrielse från _ Englands herravälde, derigenom gifvit
ett farligt prejudikat åt sina egna kolonier, hvilka nog
i sinom tid skola veta att begagna sig af det lockande
exemplet. Detta gäller isynnerhet Spanien. Hvad
Frankrike beträffar, har jag sett tillräckligt af hvad
som i detta ögonblick föregår hos nationen, för att ej
med temlig säkerhet kunna förutspå, det folket der-
städes bereder sig till att på ett eller annat sätt förskaffa
sig del af de friheter, amerikanarne just med
samma folks tillhjelp vetat tillkämpa sig. Franska
regeringen kunde ej, hvad dess egen säkerhet beträffar,
begå ett större politiskt misstag, än då den understödde
revolutionen i Amerika. Den har derigenom
godkänt de nya idéerna och påskyndat den revolution,
som förr eller senare skall utbryta.“
Samma åsigter hade jag hört från galérslafvens
mun i Toulon. Den oinskränkte monarken i Frankrike
var visserligen redan nu i strid med revolutionära
elementer, men dessa syntes ingalunda svåra att besegra.
Att de skulle växa monarken öfver liufvudet
syntes allt för otroligt, isynnerhet i ett land, hvarest
den monarkiska principen slagit så djupa rötter. Yäl
vetande, att allt politiskt kannstöperi sällan leder till
något resultat, undvek jag dock att vidare samtala
med Puke i detta ämne.
“Vet du hvar jag härifrån ämnar begifva mig
med Thunder ?“ frågade jag Puke, hvilken stod färdig
att begifva sig ombord på Zodiaque.

“Nej, förmodligen att söka nya äfveutyr och
strider. “
“I morgon lemnar jag Cadiz samt gar till Brest,
för att erhålla order af doktor Franklin. Af honom
skall jag söka utverka mig tillstånd, att med Thunder
få göra en tripp öfver till Amerika, lör att lära känna
det folk, för hvilket jag bestått så mången het dust.
Förenta Staternas uppväxande sjömagt lär redan nu
ej vara att förakta. Gillar du min plan eller ej ?“
“Fullkomligt“, svarade Puke, i det han kramade
min hand till afsked. “Amerikanska marinen är naturligtvis
ännu i sin linda, ty den eger blott några
fä fregatter, men dessa äro af stora dimensioner och
ha gjort mycket uppseende inom engelska marinen.
Amerikanarne äro en förbättrad upplaga af den Anglo-
sachsiska racen. Nationen ligger i sin födslovånda,
men en gång skall hon föda en jätte, hvars kraft skall
förvåna verlden. Lycka på resan och glöm ej, att vi
efter slutad fred träffas i Paris, för att följas åt hem
till fäderneslandet.“ Atta dagar härefter inträffade jag med Tlmnder i
Brest. De prispenningar jag erhöll för deltagandet i
Paul Jones expedition, då vi eröfrade den engelska
fregatten samt spanska galionen, utgjorde en högst
betydlig summa. Större delen häraf öfversände jag
till min far, med anhållan att han utan betänkande
skulle använda dem, att dermed reda sig ur den bryd-
samma belägenhet, i hvilken han blifvit försatt genom
Henrys slöseri och tygellösa lefnadssätt. Äfven min
förre lärares hustru, gumman Duse, jemte Fiffi blefvo
ihågkomna. Jag ansåg det nemligen för en kär pligt,
att, så vidt jag kunde, understödja den gamle sjöbjörnens
efterlemnade familj. Hos min far anhöll jag, att
bref från hemmet efter trenne månaders förlopp måtte
träffa mig i Paris, dit jag afreste, sedan m:r Davis
erhållit order att rusta Thunder till en ny expedition.
Doktor Franklin emottog mig på det förbindligaste
och min anhållan, att med skonerten fa göra en kryss-

tur öfver till Amerika besvarade han med att lemna
mig en packe depescher.
“Se här“, sade den fryntlige gubben, “har ni papper,
hvilka skola göra er välkommen hos mina landsmän.
De innehålla min brefvexling med engelska kabinettet
och gifva hopp om en snar fred och ett erkännande
af mitt fäderneslands oberoende såsom sjelf-
ständig stat. Frihet har redan Amerika, nu behöfver
det endast fred, för att uppblomstra samt ostördt kunna
arbeta på sitt intellektuella och materiella framåtskridande.
Förenta Staterna bär inom sig fröet till den
högsta samhällslycka. Äro endast mina landsmän nog
förståndiga att vid de inre angelägenheternas ordnande
undvika alla långvariga och häftiga parlamentariska
strider, äro de nog kloka och menskliga att på ett
humant och kristligt sätt i rättan tid ordna slaffrågan,
hvilken förr eller sednare skall blifva en brinnande
fackla, den Frankrike och framför allt England skola
underblåsa för att fiska i grumligt vatten och åstadkomma
söndring inom unionen, så har jag det bästa
hopp om den unga statens framtida lycka. Ni måste
vid ankomsten till Amerika undertrycka alla europeiska
fördomar, för att rätt kunna bedöma våra förhållanden.
Ni skall visserligen hos mina landsmän upptäcka
många lyten och fel, ty nationen är långt ifrån
uppfostrad, men ni skall ej finna den europeiska civilisationens
utväxter, yppighet och krassa materialism.
Ni skall röna ett godt emottagande, derom är jag öf-
vertygad, ty jag har långt för detta delgifvet mina
landsmän de tjenster, ni gjort republiken och ert namn
har ofta förekommit med beröm i våra tidningar“.
Fjorton dagar efter detta samtal stäfvade Thunder
med vestlig kurs öfver oceanen. Jag var glad att med
skonerten få lemna Brest så fort som möjligt, ty min
besättnings utsväfningar och tygellösa lefnadssätt i land
öfvergingo allt hvad jag i den vägen bevittnat. I stället
för att till framtida behof spara de högst betydliga
prispenningar, deras långvariga kryssning med Thunder
inbringat dem efter så många besvärligheter och faror,

inkastade de sig med den oerhördaste lättsinnighet och
sorglöshet för framtiden i alla de frestelser, hvilka lurade
på dem i gränderna och lika hastigt som ohjelp-
ligt förstörde deras helsa, kassa och välfärd. Hjelp-
samma agenter, likt rofgiriga hajar kryssande i sjögastarnas
kölvatten, bidrogo att plundra dem på deras
behållning. Sjelfva Thibault, hvilken yttrat så prisvärda
föresatser, hade rumlat och lefvat om likt en
galning. Den okloke och vårdslöse sjöbussen hade uppsökt
nya kusiner och var nära nog lika fattig, som då
jag första gången såg honom på krogen vid gatan des
Batailles i Paris. Jag förebrådde honom hans uppförande
samt den brist på karakter, han visat.
“Hvad vill ni väl, att vi skola göra, sir“, svarade
han mig, i det han flat och förlägen skrufvade på
hatten. “Ett oordentligt lif anse vi för ett oundgängligt
tillbehör till friheten i land. Hvad utvägar har
väl myndigheterna i våra större sjöstäder vidtagit, för
att skaffa oss sjömän husrum, mat, tvätt, läkemedel,
omvårdnad och mera sådant. Ej det ringaste, sir. I
England, sir, finnes redan inrättade flere sjömanshem
(“sailors homes“ *), hvarest sjömannen kan få anvisning
på sysselsättning, har säkert förvaringsställe för
sina saker eller penningar samt finner i samlingsrummet
läsning, trefnad och ordentligt sällskap. När vi äro
i land här i Frankrike deremot, hafva vi endast bordellerna
eller krogarne att tillgå och derför går det också
med oss som det går. Yi bli plundrade inpå kroppen
af folk, hvilkas enda födkrok och sysselsättning är att
göra sjömannen lika usel som de sjelfva. \ardade
*) Förf. vill påminna sig att i Götheborg helt nyligen ett
dylikt siömanshem blifvit inrättadt. Iivarje sann vän af bemanningen
på våra handelsfartyg bör med nit och ifver verka för
att äfven i vårt land dylika inrättningar komma till stånd; i
motsatt fall, om den nödiga omtanken för sjöfolkets vård icke
snart gör sig gällande, torde Sveriges bästa manskap alltmera
dragas till de kuster, der de kunna emotse icke allenast bättre
förtjenst utan äfven större omvårdnad under deras bortovaro från
fäderneslandet.

myndigheterna sig mera om oss, så skulle Frankrike
ha lika god tillgång på dugliga matroser som England.
Med förlof, sir, hur har ert eget sjöfolk det hemma i
Sverige, äro de lika vanlottade som vi?“
“Förhållandet är detsamma som i Frankrike, men
våra sjömän äro i allmänhet ej så fallna för utsväf-
ningar som ni. De äro mera måttliga och handtera
penningen ej fullt ut som värdelösa papperslappar utan
med någorlunda sans och tanke på framtiden“.
“Då ligger detta i deras trögare hlod, sir“, svarade
Thibault med ett komiskt-tilosofiskt uttryck i sitt
väderbitna ansigte. “Annars, sir, har jag märkt att
alla sjömän äro sig temligen lika, antingen f-n de höra
till norra eller södra jordhalfvan. Slarfvar äro vi och
slarfvar förbli vi intill dess något göres för vår tref-
nad och omvårdnad, ty af oss sjelfva, sir, förma vi
ingenting“. Thibault hade i sjelfva verket ej så orätt i sitt
resonnemang. Eländigare lif än sjömännen föra i Europas
sjöstäder, kan man svårligen tänka sig. I Brest,
till exempel, fanns blott ett s. k. sjömansherberge,
hvilket egentligen endast begagnades till bostad om
nätterna. Det låg i en högst osund trakt nedanför
en backe, utan atlopp och vägg i vägg med ett bageri.
I detta hus fanns ett gemensamt kök och krogrum med
gång igenom till nedersta sofrummet, der man såg ända
till tjugo matroser på en gång sammanpackade. Golf-
vet innehöll blott sex och en half alnar i längd och
fem i bredd, och deraf upptogs en del af trappan till
ett öfverrum, hvilket höll fem alnar i fyrkant med af-
drag för trappan, samt var tre och en half alnar högt.
I detta rum lågo, vid tillfället för mitt besök, sju man
på golfvet, hvaraf några voro behäftade med skörbjugg
samt en illa sjuk. Man kan tänka sig, hvilka förpestande
ångor som skulle uppfylla detta kyffe, och hvars
blotta åsyn ingaf vämjelse. Utan detta logis begagnade
sjömännen två krogar och ett ölförsäljningsställe till

bostäder, hvarest de naturligtvis voro utsatta för den
största frestelse att bortruckla sina besparingar *).
Utan att röna hinder af fiendtliga kryssare, passerade
jag Sandy Hook och löpte med Thunder in i
den vackra Hudson-floden, hvars pittoreska stränder
öfverallt framvisade täcka farms och bördiga åkerfält.
Hvilket präktigt land var ej detta Amerika med sina
herrliga skogar, segelbara strömmar och vattendrag,
sin fruktbara jord, sina jagtmarker samt alla de naturens
mångfaldiga rikedomar, hvilka der finnas hopade
från Ishafvets ogästvänliga kuster intill Mexicos gränser?
Engelsmännen hade långt före min ankomst upp-
häft blokaden af New-York. Kriget kunde anses så
godt som slutadt, ehuru man ännu fortfor att slåss på
de stora insjöarne och oroa hvarandras handel. I New-
York låg en mängd amerikanska kapare dels under
utrustning, dels nyligen anlända, medförande rika priser
och oerhördt byte. Den engelska handeln led gruf-
liga förluster genom dessa kapare, af hvilka somliga
förde ända till 40 kanoner och i öfrigt voro utrustade
som örlogsmän. De inskränkte sig ej till att endast
kryssa på egna kuster, utan anträffades icke sällan i
Westindien, i Spanska sjön, ja till och med i Nordsjön.
Förtviflade bataljer föreföllo ofta emellan dessa kapare
och engelska örlogsfartyg, och endast öfverlägsenheten
nödgade dem gifva vika.
En af de svåra fregatter, amerikanarne nyligen
låtit bygga och som Puke under vårt sednaste samtal
omnämnt, låg segelfärdig vid varfvet i New-York. Den
bar namnet “President“, förde 60 24-pund. kanoner
samt var till konstruktion, inredning, tackling och i allt
öfrigt det yppersta fartyg, jag sett af denna klass. De
*) 1 vårt land, der man utvecklar en i sanning storartad lyx
vid uppbyggandet af cellfängelser ocb arbetsinrättningar för brottslingar,
torde ett sjömanshem pryda lika mycket som ofvannämnde
etablissementer. Afven ur ren moralisk synpunkt borde sjömanshem
upprättas och omhuldas, emedan de i en ej ringa måu af-
styra brott och oordningar hos den klass af menniskor, som be-
drifva ett af vårt lands naturliga yrken.

engelska 50-kanonskeppen, hvilka detta land ännu till
en stor del envisades att bibehålla, föreföllo som skulle
de endast bli en munsbit för denna präktiga fregatt.
Yid en middagsbjudning hos Presidents chef, kapten
Humphrey, yttrade jag oförbehållsamt mina tankar här-
utinnan. “Så tror äfven jag“, yttrade kaptenen förtjust öf-
ver de loford, jag yttrat om hans fartyg. “Vet ni,
sir, att jag har ett förslag att göra er“.
“Och det lyder, kapten Humphrey ?“
“Att lemna Thunder så länge åt er förste löjtnant
samt följa mig på en liten kryssning med President
då ni kan komma i tillfälle att grundligt bedömma hennes
egenskaper samt få er en ny dufning med engelsmännen,
ty att de skola få smaka Presidents nya kanoner,
derpå har jag svurit. Min förste löjtnant har
begärt permission, för att gifta sig och hans plats erbjuder
jag er. Om fyra dagar hissar jag Blue Peter *)
på förtoppen samt kastar loss förmärsseglet. Har ni
lust att följa med?“
“Ja, hvarför inte, kapten Humphrey! Jag längtar
verkligen efter att få gå torrskodd på ett batteridäck
och åter få komma i en ärlig strid. Jag har så länge
prejat handelsfartyg, att jag är utledsen dervid. Min
löjtnant skall få navigera Thunder nedåt Plorida-golfen
och hämta hem åt oss några lådor äkta Havanna-tobak,
medan vi med President göra en svep ut åt oceanen“.
“Godt, välkommen ombord i morgon, sir! Pursern
håller på att få provianten ombord och öfverskepparen
ansätter stående godset. Besättningen är irreguliei’,
d. v. s. litet af hvarje. Ni får att göra med folk både
från norra och södra staterna. De förra äro kalla och
lugna, de sistnämnde hetlefrade och djefliga. De tala
som om de hade bomull i munnen och knyta händerna
efter slafpiskan. Några krigsartiklar ha vi ännu ej
fått färdiga. Vi tyckte det vara bättre att bygga far-
') Signal att fartyget är segelklart, samt att alla i land varande,
hvilka tillhöra fartyget, skola begifva sig ombord.

tyg än skrifva böcker. Spara ej på “katten” och vi
skola snart få disciplin inom relingen”.
Dagen derpå lemnade jag Thunder i m:r Dayis
yård såsom befälhafvare samt gaf lians plats åt m:r
Cutting-Lunt, bvarefter jag flyttade med mitt pick och
pack ombord på President. Förste löjtnantens eller
sekondens plats ombord å ett fartyg är ingen afunds-
yärd befattning. Han är den af reglementet förordnade
maskin, som skall yaka öfver alla detaljer ombord,
och intet får undfalla hans ögon. Han är den
förmedlande länken mellan chefen och officerarne, han
är besättningens yårdare, han är en stackars menni-
ska, hyars lynne alltid måste stå på yackert väder,
äfven om qvicksilfret inombords visar på orkan. Han
är uppe med solen, har rättighet att sofva om nätterna,
men vakar det oaktadt. På honom beror hela
trefnaden i skeppet. Besättningen, ifrån skeppspojken
till tågrumsgubben, anser sig hafva obestridliga rättigheter
pä hans person. Han är kadetternas buse, han
utgör purserns förtviflan, han är ett allt i alla, som
knappast vet hvad han sjelf är. Han är en regle-
mentetsfånge ombord, som aldrig lemnar skeppet. Har
en sådan stackars varelse roligt? Nej, han har tråkigt,
ohyggligt tråkigt, hans tjenst är en slaftjenst,
han är en olycklig, som bäfvar för sin egen skugga,
ty han lefver i ständig fruktan att vid hemkomsten
få en dålig orlofssedel, och då är det slut med all vidare
befordran. Han tjenar för Eachel men får slutligen
hvarken Lea eller någon annan belöning, om ej,
såsom hos oss, ett båtsmanskompagni eller — Svärdsorden.
Stackars förste löjtnanter, arma sekonder!
På morgonen, nästan samtidigt med mig, infann
sig kapten Humphrev och presenterade mig för officerarne.
Andre och tredje löjtnanterna voro herrar Cudlip
och Bullock, de öfriga fvenne officerarne voro s. k.
