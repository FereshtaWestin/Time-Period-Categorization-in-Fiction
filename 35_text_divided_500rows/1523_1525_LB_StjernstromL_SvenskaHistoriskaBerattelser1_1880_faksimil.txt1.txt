
F öksta K apitlet .
År 1523. Till tings, till tings!
Tegnér.
Talrika skaror vimlade på gatorna i Strengnäs ; Gustaf I
hade nyss blifvit korad till Sveriges konung af landets allmoge
och borgerskap ; presterskapet hade medgifvit det med en viss
tvekan, adeln med hemlig motvilja. Inom den senare funnos
många, som tyckte sig hafva större rätt till kronan och nu
med harm sågo den erbjudas »en simpel adelsman.» Att
Gustaf Eriksson räddat landet ur den djupaste förnedring var
visserligen ett skäl till upphöjelse, men ej till den högsta,
och endast den mäktiga folkviljan i förening med de yttre och
inre faror, som ännu hotade på alla sidor, kunde förmå den
högmodiga adeln att medgifva förtjensten en högre plats
än börden. Men så stor och betydelsefull denna tilldragelse än var,
utgjorde den dock ej det enda samtalsämnet för de talrika
grupper, som stodo samlade på torget. Den unge diakonen
Olaus Petri predikade i kyrkorna mot helgonens tillbedjan,
klosterlefnaden och öronbikten. Detta syntes i mångas tycke
illa gjordt, och presterskapet försummade ej att underblåsa
missnöjet. De talrika svärmar af munkar, som sysslolösa
ströko kring gatorna, blandade sig med folket och befordrade
kraftigt den oro och jäsning i sinnena, som de sjelfva framkallat.
»Det är i Wittenberg, af den kättaren Luther han in-
hemtat sina villomeningar, och nu har han kommit hit för

6
att nedslå våra helgon och beröfva oss vår saliggörande tro !»
ropade en välfödd munk till den lyssnande hopen.
»Ha vi kört danskarna ur riket och satt kung Gösta på
tronen, så kunna vi nog också få bugt på en sådan der mun-
skräfla», yttrade en gammal dalkarl.
»När vi sjelfva betala våra prester, ha vi också rätt
till den lära de predika», tilläde en annan.
»Den heliga Jungfrun bevare oss från Antikrist och hans
anliang», suckade en gammal qvinna.
»Se, se, sådana skaror, som bölja ut ur domkyrkan!»
ropade en ung flicka. »Från stad och land strömmar folket
dit att höra honom.»
»Syndens och satans tjenare är han!» skrek en röst.
»Han räknar många höga herrar och ädla fruar och
jungfrur bland sina åhörare», genmälde flickan.
Olika meningar om den nya läran läto höra sig från
många håll och skulle kanske öfvergått till handgripligheter,
om ej en pilgrim i detta ögonblick ådragit sig mängdens
uppmärksamhet och förmått de närmaste att draga sig undan
och lemna honom plats.
Han hade fält ned kapuschongen, och den rakade hjessan
vitnade om hans presterliga kall. Ögonen flögo mönstrande
från ena sidan till den andra, och de hårdt sammanpressade
läpparna antydde en fast och bestämd vilja. När han gjort
rum omkring sig, drog ett småleende öfver de tunna läpparna.
Mora-karlen, som stod honom närmast och ytterligare
knuffade undan de bakom stående, erhöll en vänlig helsning:
»Guds välsignelse öfver dig, redlige daleman!»
Pilgrimen såg sig derefter om på de kringstående och
tilläde: »Också öfver eder, mina bröder och systrar. Jag märker
att jag kommit i en lycklig stund. Måtte Herren beskydda
den högmäktige fursten herr Gösta Eriksson och bevara både

7
kung och land från sådana gräsliga olyckor, som oss alla
nyligen öfvergått.»
»Amen, amen!» inföllo alla kringstående och korsade sig.
»Vördige fader, ni ser mig ut att komma långväga ifrån»,
dristade en gammal borgare att säga.
Pilgrimen korsade sig.
»Riktigt, min son», svarade han, »jag kommer från Roma,
der den helige fadern sjelf invigt mig till mitt kristliga em-
bete. Hans höga nåde sänder eder alla genom mig sin kärliga
helsning, och i betraktande af all den synd och orättfärdighet,
som här råder, har högst den samme tillåtit att
jag, hans ovärdige tjenare, må i hans namn utdela aflat och
syndernas förlåtelse till hvar och en, som af sitt samvete
känner sig uppmanad att söka den samma. Så har jag ock
fört med mig några dyrbara reliker och kostbara klenodier,
hvilka ha makt att förtaga sjukdomar, förhindra orena och
syndiga tankar och utföra många andra underbara ting.»
Mora-karlen vände på hatten.
»Det är allt så», sade han, »att en hel hoper af våra i
morgon bittida ska’ ge sig af på hemvägen. Ju flere man
är, dess lättare förledes man till synd. Derför skulle jag allt
ha godt af ett sådant der aflatsbref; hvad än må hända,
kommer jag då alltid hem med godt samvete.»
»Det är ett fromt och Gudi behagligt beslut, min son»,
sade pilgrimen, »och den helige fadern skall hålla dig räkning
derför.»
Under detta samtal hade den hop, som samlats omkring
pilgrimen, ökats betydligt. De nykomna armbägade sig fram
för att lyssna på hvad som sades, och när man hörde att
det var fråga om aflatsbref, blef trängseln än värre.
Munken upptog det dyrbara dokumentet ur pilgrimskåpan,
och sedan han gjort korstecknet deröfver, räckte han
det till köparen med ett: »Det kostar ...»
Men i detta ögonblick trängde sig en person mellan

8
dem bägge; det var en nng man med ett kraftfullt yttre
och ett öppet ansigte.
»Håll!» ropade han och förde undan munkens hand med
aflatsbrefvet. »Hvad tänker du på, redlige danneman, som
låter förleda dig till sådant uppenbart gäckeri med Gud och
Hans heliga ord? Behåll du dina penningar och låt munken
ha qvar sina aflatsbref!»
»Hör, hör!... Hvad vågar han säga!» ropades om hvart
annat. »Hvad är du för en?» sade dalkarlen stirrande, likasom
han trott sig se en den ondes utskickade.
»Det är mäster Olaus, den unge kaniken vid domkapitlet»,
hviskade Here röster.
»Kära vänner», sade denne och mötte lugnt de hotande
blickar, som fästes på honom, »I veten väl att Guds välsignelse
endast kan vinnas genom fromma gerningar och att
inga aflatsbref skydda för syndens straff.»
»Hör, hör!» ropade folket.
Darrande af vrede, höjde munken pilgrimsstafven.
»Ve, ve öfver dig!» ropade han till Olaus. »Vet du inte
att dessa bref ej äro menniskoverk utan högtidligt invigda
af hans helighet påfven, Kristi ståthållare på jorden, han,
hvilken ensam eger rätt att lösa eller binda som han för
godt finner?»
»Hvem har gifvit honom den rätten?» utropade Olaus
med värma. »Inte är den stödd på Guds heliga ord, och
mig tycks att den då är mäkta sjelftagen. Gud allena kan
förlåta synder, och det är en hädelse mot honom, när prester
och munkar tillegna sig Hans makt att stifta lagar för men-
niskorna.» »Han är en kättare, en kättare ; bort med honom !» skreko
talrika röster.
»Heliga Guds moder, tillstoppa mina öron för detta gud-

9
lösa tal!» utropade munken och höjde de hopknäppta händerna
mot himlen.
Men oaktadt munkens klagan och folkets sorl fortsatte
Olaus med stegrad värma:
»Eedan länge ha prester och munkar sökt leda er bakom
ljuset, men om I blott rådfrågen edert eget sunda förstånd,
om I viljen!...»
»Tig, tig! Ned med den kättaren, den hedningen!»
Och oväsendet tilltog i betänklig grad.
Men högre än sorlet hördes den klara stämman:
»Om I tron eder skrämma mig med dessa rop, så bedragen
I eder. Jag talar Guds rena ord och.. .»
»I ären inte bättre än han, om I fördragen slikt», hvi-
skade munken till Mora-karlen.
Denne svingade sin goda knif i vädret och skrek med
stentorsstämma :
»I, gode män, låtom oss slå ned den gudsföruekaren!»
»Ja, ja, låtom oss slå ned honom!» ...
Och knifvar, vapen, yxor och påkar höjdes mot den försvarslöse;
men han stod der, lugn, orörlig och som gjuten i
brons. Med korslagda armar afvaktade han deras anfall, den
flammande blicken sade dem hur litet han fruktade dem.
Hans hjelplöshet var hans styrka. Äfven retade till det
högsta, anfalla sällan Here hundrade en ensam. Ett ögonblick
af allmän tystnad och obeslutsamhet inträdde. Ett doft
mummel hördes, det tilltog allt mer; munken-pilgrimen lade
sina uppmaningar såsom bränsle på den slocknande elden, och
troligt är att raseriet brutit ut i full låga, om ej i rätt tid
en mild röst hviskat till Olaus:
»Ert lif är i fara; för Guds barmhertighets skull, följ mig!»
Men han rörde sig ej ur stället utan sade endast:
»Nej, nej, jag måste säga dem...»
Då fattade tvänne kraftiga armar honom bakifrån, och
en manlig stämma sade vid hans öra:

10 »Kom, eller ni är dödens!»
I nästa minut befann sig mäster Olaus innanför en stor
port, som genast tillbommades.
Men utanför skränade folkhopen vildt och hotande.
»Han gömmer sig undan, vi ska’ storma huset!» skrek
dalkarlen och svängde sin väldiga knölpåk.
»Ja, ja, han skall ut igen!» vrålade massan, och yxor
och bräckor höjdes i akt och mening att genombryta den
grofva jerndörren.
»Inga våldsamheter, kära vänner!» varnade munken-pilgrimen.
Då hördes temligen nära ljudet af trummor och skall-
mejor, och folklynnet, flyktigt som vinden, frågade nyfiket
efter orsaken.
»Hvad är det? Hvad är det?» ropades från alla håll.
Snart blef det kändt att det var hans nåde biskop Brask,
som omgifven af hela sin hofstat, begaf sig till slottet till
konungen. Och som detta var mycket mera att se på än
en tillbommad port, och oviljan mot Olaus redan hunnit
lägga sig hos de flesta, rusade hela hopen åt det håll, hvar-
ifrån musiken hördes. Den förut omnämnde dalkarlen begaf
sig också i väg för att se på ståten, men i gathörnet stötte
han på sin vän munken och frågade honom:
»Vördige fader, hvar skall jag sedan söka er för att få
mitt aflatsbref?»
»I franciskanerklostret; fråga efter broder Göran!»
»Godt, jag skall komma.»
Derpå skildes de.

11
A ndra K apitlet .
Boscos thromuldo boseos.
Shakspeare.
I franciskanerklostrets refektorium stod en af klostrets
tjenande bröder; i hvardera handen höll han en kanna brädd-
full med ädlaste vin. Pä bordet bredvid sig hade han stält
en trearmad, nyss tänd ljusstake och afvaktade nu blott ab-
botens kallelse.
Ett enda klockslag hördes. Han stälde ifrån sig vinkannorna,
tog ljusstaken och inträdde med ljudlösa steg i ab-
botens allra heligaste, ett litet, för tillfället med gyllenlädertapeter
klädt och med rika sniderier prydt rum.
I en stor, beqväm stol hvilade i liggande ställning den
påfiige legaten Johannes Magnus, klädd med nästan furstlig
prakt; och på andra sidan bordet satt vår bekante pilgrim.
Han hade lagt af sig kåpan och var iklädd dominikanerordens
drägt. Den ödmjukhet han nu inlade i sitt väsen gaf ett
uttryck af lömskliet åt de halföppna ögonen, som han endast
undantagsvis vågade lyfta till sin höge förman.
Tjenaren stälde ned ljusstaken och aflägsnade sig lika
tyst som han kommit.
»Vår bekantskap i Roma liksom er kännedom om förhållandena
härstädes gör det mer än kärt för mig att samtala
med er, min broder», yttrade legaten med en nådig nick.
»Som sagdt, min ställning är ett vacklande mellan tvänne
herrar, af hvilka jag tillhör den ene med hela min själ och
af den andre har att frukta allt till lif och lem.»
»Eders nådes klokhet och genomträngande förstånd skola
helt säkert finna den bästa medelvägen», sade Göran med en
mycket djup bugning.
»Hvad vill ni jag skall göra?» af bröt legaten honom
med en viss otålighet. »Hans helighet påfvens befallning

12
liar endast bemyndigat mig att sörja för trons befästande
och utrotande af de lutherska villfarelserna. Konungen der-
emot vill att jag skall bekräfta ständernas afsättningsdom
öfver ärkebiskop Gustaf Trolle.»
»Men när hans helighet påfven ...»
»Ja, nu vill konungen skicka mig tillbaka till Koma
för att utverka inte allenast detta utan ock den romerska
stolens stadfästelse för infödda svenska biskopar, som efter
hans åsigt bättre förstå att främja frid och enighet mellan
landets inbyggare.»
»Eders näde vet väl att domkapitlen dristat sig utnämna
biskopar efter sin egen och konungens goda vilja?»’
sade Göran med ett uttryck af ogillande.
»Värre än så», tilläde legaten med hetta; »konungen
vill endast ha sådana, som äro kronan underdåniga i allt och
samtycka till att begära att den heliga stolen skall efterskänka
afgifterna till apostoliska kammaren, emedan de svenska kyrkorna
sägas vara utplundrade.»
»Men detta stöter på Antikrist och hans anhang», utropade
Göran med helig fasa och korsade sig.
»Jag är öfvertygad om att den helige fadern heller aldrig
skall medgifva det», sade legaten. »Men illa vore, om
han håller fast vid att återinsätta Gustaf Trolle i sitt forna
embete; Han är lika litet tåld af herrarna som af gemene
man. Alla se i honom Kristierns förtrogne och närmaste orsaken
till det förskräckliga blodbadet.»
»Det sägs att konungen önskar göra eders nåde till
Svea rikes ärkebiskop», inföll Göran hastigt.
»Jag nekar ej att så är, och rent ut sagdt, tror jag mig
bättre än någon annan i stånd att gå den medelväg, som
ger hvar och en den rätt honom tillkommer. På konungens
och ständernas önskan återvänder jag emellertid nu till Roma
för att i hans helighets egna händer nedlägga konungens
bref och för enskild del söka erhålla sådan makt och myn-

13
dighet, att tron måtte bevaras och kyrkan bringas i ett ord-
nadt skick.»
»Amen», tilläde Göran vördnadsfullt.
Legaten slog två slag på klockan, och tjenaren inträdde
genast med de fylda vinkannorna, som han stälde på bordet,
hvarefter han vördnadsfullt aflägsnade sig.
»Jag trodde inte att sådant vin stod att erhålla annan-
städes än i Roma», sade Johannes Magnus och lät den ädla
drycken sig väl smaka.
»Våra kloster vinnlägga sig, Gudi lof, om bibehållandet
af ett godt och hedersamt rykte», svarade Göran, sedan han
i första taget tömt kannan till hälften.
»Jag har skickat efter er egentligen för att få upplysningar
om den gudsförnekaren Luther», sade legaten med en
viss oro i rösten. »Ni har uppehållit er så länge i Tyskland,
att ni bör kunna veta, om hans lära har någon utsigt att
vinna framgång.»
Göran smålog illparigt.
»Eders nåde», sade han, »den är en dåre, som tror sig
kunna inverka på menigheten med förnuftsskäl. Har man
hela sin lefnad gått med bindel för ögonen, blir man sten-
blind, om man oförmodadt kommer ut i dagsljuset. Den
heliga kyrkan har spunnit ett allt för fint nät omkring den
kristna verlden, att ej de flugor, som våga sig mellan dess
maskor, skulle sätta lifvet till.»
»Är detta er verkliga öfvertygelse?» frågade legaten med
djupt allvar.
Munken skiftade färg.
»Det är visserligen en olycka att de flesta biskopsdömen
här i riket så länge stått obesatta», sade han; »derigenom ha
de gudlösa kättarna ostraffadt fått predika sina irrläror.
Dock tror jag att hans nåde biskop Brask har ögonen pä
dem, och han är inte den man, som låter kyrkans rätt förfaras.»

14 »Ni har väl också hört talas om den der gudsförneka-
ren Olaus Petri, som fått tillåtelse att predika sina villomeningar
här i sjelfva domkyrkan?»
»Både sett och talat vid honom, eders nåde ; han nekade
mig i dag att sälja aflatsbref till en from kristen, som på
förhand ville freda sitt samvete.»
»Guds heliga moder, och krossade inte blixten hans brottsliga
hufvud!» utbrast den uppretade legaten och sprang upp.
»Hela folkmassan vände sig som en enda man mot honom,
och det var endast genom ett underverk han kunde
rädda sitt lif.»
»Himlen tillåter inga underverk för att rädda en syndare
från straff», svarade legaten missnöjd.
»Han begagnar sig likväl någon gång af honom för ge-
nomdrifvandet af sina visa afsigter», inföll dominikanern med
en blick mot höjden.
»Förklara er närmare, min broder.»
»Eders nåde, denne Olaus Petri är en rikt begåfvad ung
man. Endast tjuguett år gammal, blef han promoverad till
filos, magister i Wittenberg, der han olyckligtvis också insupit
de falska lärorna. Hans far var smed i Örebro, och sonen
tycks ha fått något jernfast i natur och vilja. Näppeligen
har jag sett någon möta faran med mera lugn och oför-
skräckthet. Den, som så modigt består i det onda, hvilken
troshjelte skulle han inte bli i striden för den enda saliggö-
görande kyrkan!»
»Ni tror då att man skulle kunna köpa honom?»
»Det kan man med hvar och en, ers nåd; det är bara
priset, som vexlar.»
»Yill han ha penningar, så låt honom sjelf bestämma
summan. Äreställen och utmärkelser — förespegla honom en
biskopsstol !»
»Jag ber eders nåde vara öfvertygad att jag inte skall

15
försumma något, som kan gagna vår heliga kyrka», yttrade
munken och steg upp för att taga afsked.
Johannes Magnus sade att han ännu en gång före sin
af resa önskade tala vid honom och bjöd derefter far väl.
Tjenaren tillkallades å nyo och fick befallning att ledsaga
den vördade fadern till hans bostad; men på en vink af
denne förde han honom i stället till abboten, som tycktes
hafva väntat hans ankomst och mottog honom med den högtidliga
helsningen:
»Tieverende in Christo, pater Domine honorandissinie
salutem.'» »Plurimum Domine salutem !» svarade Göran. »Väl att
jag träffade er, vördige abbot Magnus, jag har en angelägen
sak att tala med er om.»
Abboten bugade, sig och sade:
»Brodern Andreas har redan sagt mig . . .»
»Så», afbröt Göran, »då har han ock meddelat er den
helige faderns befallning att ni i allt hvad på er ankommer
skall gå mig, hans ovärdige tjenare, till handa.»
»Jag är i allo beredd dertill», svarade abbot Magnus och
gjorde korstecknet.
Derefter bjöd abboten vördnadsfullt fader Göran taga
plats, men denne gjorde en afböjande rörelse.
»Hans nåde legaten har uppehållit mig länge, och jag
har brådtom. Derför, till saken. Här i staden skall finnas
en man, Mårten Nilsson eller Skinnare kallad.»
»Som eders vördighet behagar säga. Hans hus ligger
vid torget; det är nästan det enda välbeliållna i staden efter
den fasansfulla eldsvåda, som för tre år sedan rasade här.»
Det blixtrade till i munkens ögon.
»Då var det i hans hus den ärkekättaren fann en tillflykt
!» mumlade han för sig sjelf, men yttrade derefter högt:
»Denne Mårten Skinnare har i sitt hus en ung flicka, som
anses vara hans dotter?»

16 »Anses?» utbrast abboten förvånad.
»Flickan är af hög börd och har mäktiga anförvandtei»,
tilläde Göran.
»Eders vördighet, jag kan knappast hemta mig från mn
öfverraskning», genmälde abboten.
»Jag är väl underrättad», sade munken och smålog kalt.
»Men hör nu vidare. Dessa anförvandter ha vigtiga skäl att
önska flickan i ett kloster. Olyckligtvis har hon ingen höjeke
derför, och då man inte kan yppa slägtförbindelserna, har mm
heller ingen makt att tvinga henne att taga doket. Emellertid
måste den heliga kyrkan för befrämjandet af sina egra
fördelar göra denna sak till sin egen, och det är er, vördige
abbot Magnus, hon utsett till sitt ombud.»
Abboten stod som träffad af åskan.
»Mig?» frågade han med ett uttryck af högsta förskräckelse.
»Flickan beger sig helt säkert i afton till det strax utanför
staden belägna nunneklostret för att der åhöra Ave Maria.
Hon skall hli uppehållen i kyrkan något längre än de öfriga.
Några bröder af ert kloster lägga sig i bakhåll vid den förfallna
stadsmuren; när hon kommer tillbaka, kasta de sig öf-
ver henne och föra henne på bakvägar tillbaka till klostret,
der abbedissan redan är förberedd på hennes mottagande.»
» Venerabilis domine /» utropade abboten och kastade sig
på knä; »betänk att herr Gustaf Eriksson är en sträng herre,
och får han spaning på detta, skall hans vrede för visso utbryta
öfver vårt fattiga kloster.»
De skarpa ögon, hvarmed donrinikanermunken betraktade
abboten, sköto blixtar af vrede.
»Ni borde besinna att den heliga kyrkans vrede är mäkta
svårare att bära än konungens», utbrast han. »Beror det ej
för öfrigt på er att ställa saken så, att ingen misstanke träffar
ert kloster? Här äro så många främmande herrar i sta-

17
den, att det är en lätt sak att skjuta skulden på någon af
dem.» Abbot Magnus, som ej tycktes hafva synnerlig öfning i
dylika streck, tvekade ännu; men kännedomen om de många
sätt, hvarpå den heliga kyrkan brukar straffa hvarje försummelse
i dess tjenst, framträdde i så hotande gestalt för hans
minne, att fruktan för den fara, som låg närmast, aftvang
honom ett samtycke, hvilket han likväl icke ville gifva utan
motsvarande fördelar. Med sken af största ödmjukhet frågade
han:
»Den unga flickan får kanske ärfva rikedomar och jordagods?
Vågar jag antaga att de skola komma att tillfalla
vårt fattiga kloster?»
»Jag är förbjuden att säga er det, min broder», svarade
Göran. »Nog af, ni måste använda all möjlig skyndsamhet.»
Abboten lofvade att genast utdela nödiga befallningar,
men såsom bevis på förtroende begärde han att få veta namnet
på den unga flickans anförvandter.
Men nu var det slut med Görans tålamod, och han svarade
häftigt att abboten utan alla invändningar hade att åt-
lyda de befallningar, som lian på hans helighet påfvens vägnar
framförde till honom.
Abbot Magnus svarade förskräckt att han skyndsamt
skulle efterkomma dem.
När Göran lenmat klostret, stod han en stund grubblande
och likasom oviss om hvad han nu skulle företaga. Hastigt
styrde han sina steg till det hus, som för tillfället beboddes
af biskop Brask.
Det var icke allenast större och bättre inredt än konungens,
utan den stat prelaten förde var ock vida präktigare.
Många förnäma herrars söner tjente hos honom, och den furstliga
glans han utvecklade på sitt gamla Munkeboda hade han
nu tagit med sig till Strengnäs.
Sv. hist, berättelser. 2

18 Göran kunde knappast tränga sig fram bland alla de
höfvidsmän, kancellarier, kaplaner, kamrerare, kallar- och stallmästare,
fodermarskar, spelmän och småsvenner, väpnare och
betjenter, som der trängdes om hvarandra.
Ändtligen träffade han en camerarius, som tycktes hafva
någon myndighet, och med dennes hjelp hlef han förd till
biskopen. T bedje K apitlet .
Hon talar fast hon säger intet — intet?
Jo, hennes öga talar; jag vill svara.
Shalcspeare.
Olai räddning ur den lifsfara, hvari han sväfvat, skedde
så hastigt, att han först derefter hann skänka någon uppmärksamhet
åt sina räddare. Mannen, som var mellan femtio
och sextio år, tycktes vara en välmående borgare och var
enligt den tidens bruk klädd i långrock med krage. Hans
utseende röjde mycken godmodighet, men de kloka, blinkande
ögonen förrådde ett godt förstånd paradt med slughet. Den andra
var en flicka, som ännu icke lemnat barnaåren. De guldgula
lockarna flöto som en svallvåg utöfver axlar och hals,
ansigtets välformade oval, de klarblå ögonen med sitt drömmande
uttryck, den höga hvita pannan, näsan, munnen, allt
i skönaste harmoni, påminde om Balders Nanna eller om den
heliga Jungfrun. Olaus blef så betagen vid hennes åsyn, att
han ett ögonblick trodde hon blifvit sänd från himlen till
hans räddning.
Borgaren tycktes roa sig åt hans öfverraskning, lade sedan
vänligt sin hand på hans axel och sade:
»Ni behöfver både hvila och vederqvickelse, mäster Olaus.

19
\ ill ni hålla till godo denned i Mårten Skinnares hus, skall
jag anse det såsom en stor glädje och ära.»
Olaus vände sig nu till honom.
»Mårten Skinnare, som är borgare i Stockholm?» frågade
han.
»Ja, och i Strengnäs med»,' svarade Mårten sjelfförnöjdt.
»Då äro vi inte alldeles främmande för hvarandra. Jag
har hört er omtalas såsom en klok och förfaren man. Ni
har också rest i främmande land?»
»Det är nu mycket länge sedan», svarade Mårten.
»Och hon, är hon er dotter?»
»Min enda dotter, mäster Olaus! Ett godt barn, glad
och vänlig som en solstråle; det blir ljust och varmt i mitt
gamla hjerta, när jag ser på henne.»
»Käre fader, du skämmer bort mig med ditt lof», sade
flickan blygt och smög sig till honom.
»Och ni bägge ha vågat så mycket för att rädda mig,
en främling!» yttrade Olaus.
»Sade ni inte nyss att vi inte voro främmande för er?
Ni är det ej heller för oss. Kristina går träget att höra
era predikningar, och jag är henne ofta följaktig. Men detta
samtal kunna vi lika väl fortsätta der inne.»
Derpå förde Mårten sin gäst in i ett stort rum, som
upplystes af en flammande brasa i den stora spisen. Kring
väggarna stodo långa bänkar och midt på golfvet ett ofantligt
ekbord, rikt besatt med silfverkannor och krus. Höga
stolar med rika utskärningar omgåfvo bordet. Mårten förmådde
sin gäst att taga plats och smaka på välfägnaden.
Sedan ledde han skickligt samtalet på Luther och hans lära.
Olaus var ej svår att få till tals, och när han såg det intresse,
hvarmed Kristina lyssnade till honom, lifvades han
af en hittills okänd kraft, hans inre öga öppnades för en
klarare åskådning och han höjde sig till en aldrig förut uppnådd
vältalighet.
