till Dalamännen, så fort han blefve helbregda från
den sjukdom, hvari han råkat. Riddarens sven,
Erik, var ock känd, hvar han drog fram, och
gjorde sitt till att bibringa bönderna en riktig
åskådning af förhållandena. Till och med de ombud,
som varit utsände att underhandla och öfver-
enskomma med erkebiskopen, började draga öronen
åt sig, enär sinnesstämningen, allt eftersom
den blef till förraon för den fördrifne konungen,
blef hätsk mot alla som tillskyndat allmogen att
gripa till vapen mot honom.
Allt syntes sålunda i det afseendet lyckas för
herr Nils, att han väl skulle kunna, om så kräf-
des, resa en Dalahär och med den tåga söderut
och göra som Engelbrekt gjorde, hvilken ock alldeles
ensam från början lyckades befria riket.
Han började till och med ångra det löfte, som
han gifvit den gröne riddaren, och betrakta det
som förhastadt. När Sten Sture kom och framförde
till honom helsningen från herr Gustaf Carlsson,
skakade han tvekande sitt hufvud och visade
på en hop bönder, med hvilka han nyss haft en
öfverläggning. — Med desse — sade han — äro vi mäktiga
nog! Emellertid föll det honom icke in att bryta
löftet, utan han bidade med tålamod den gröne
riddarens återkomst. När äudteligen bud kom,
att denne väntade herr Nils i Stockholm, var allt
så färdigt, att flere tusen Dalkarlar blott väntade
på en vink af Nils Sture för att draga ut till för-

mon för konung Carl. Och med en känsla af
misslynthet skildes han från de redlige, kraftfulle
männen. Underrättelser hade ock kommit, att
den danske konungen anländt med en mäktig
flotta till Djurshamn utanför Stockholm, och att
bud gingo fram och åter mellan honom och erke-
biskopen i Stockholm samt att Midsommarafton
var utsatt till det blifvande konungavalet. Sådana
underrättelser fylde hans själ med oro. Dyster
red han vid Sten Stures sida vägen fram, och när
han någon gång talade, så var det blott med några
få ord.
När de kommo ridande fram emot Stockholm,
mötte de en kortväxt, spenslig man i svart drägt,
som red i sagta skridt vägen framåt. Det var
mäster Erik Olofsson från Upsala. Ett drag af
bekymmer och sorg låg utbredt öfver hans an-
sigte, men han blef synbarligen angenämt öfver-
raskad vid åsynen af herr Nils.
— Hillemo, herr Nils! — sade han — ämnen
I eder ock till Stockholm för att skaffa oss den
främmande konungen på halsen?
— Af hvad skäl kunnen I väl göra mig ett
sådant spörjsmål? — sporde Nils tillbaka, vänligt
besvarande den andliges helsning.
Han begagnade sig med detsamma af tillfället
att spörja om, hvad som tilldragit sig under de
sista dagarne, om hvilka han icke kände något,
och Erik Olofsson gick villigt hans önskan till
mötes. Han omtalade, att allt var uppgjordt mellan
konung Kristian och de svenske herrarne, och
att klockan 8 dagen derpå herrarne skulle samlas
för att förrätta konungavalet.
— Så har det då gått fort att komma öfver-
ens med fiendekonungen! — yttrade Nils.
— Fort! — återtog Erik Olofsson häftigt. —
Hvarför skulle det icke gå fort? Kunnen I säga
mig ett vilkor, som icke den danske kungen vore
färdig att säga sitt ja till, så ären I klyftigare än

mången. Han lofrar allt, innan det ens hinner
nämnas, och hvad skall man väl begära af män,
som hvarken hafva Gud eller hans dom eller helvetet
för ögonen! . . . Guds död, herr Nils, man
hastar med allt, som om konung Carl redan stode
bakom ryggen på dem med lyftadt svärd. Man
beseglar, man uttalar löften och man besvärjer
dem, allt innan de ännu äro uttalade, och med
jubel skall konung Kristian införas i Stockholm ..,
Men jag säger det och mången med mig: ingen
skall sitt hjerta till glädje uppväcka, förr än han
sprungit öfver alla bäckar!
Den redlige mannen förifrade sig och han gat
utan räddhoga luft åt sin harm. För Nils och
den unge herr Sten voro mannens ord den Ijufli-
gaste musik, och den förre ville att han skulle
göra dem sällskap tillbaka till staden; men det
kunde han icke, emedan han måste skynda till
Upsala, dit han medförde bud till domkapitlet.
De skildes derför, och de båda herrarne fortsatte
sin väg. När de redo förbi Clara kloster, sågo de på
afstånd ännu en andlig, hvilken gick fram mot klostret.
Det var kaniken Helmich, och han stannade
gång efter annan och såg uppåt vägen, der Nils
och Sten med sina svenner redo. De fästade sig
emellertid icke närmare dervid, utan redo in i staden
till det herberge, som Nils vanligen plägade
begagna. Han vidtog genast anstalter att få reda *
på den gröne riddaren och skickade svenner åt
alla håll i staden, men det lyckades icke. Han
beslöt då att sjelf gå upp på slottet till erkebisko-
pen. Det kunde dock hända, menade han, att er-
kebiskopens sinne ännu kunde ändras.
Erkebiskop Jöns var på långt när icke sådan
till sinnes, som man skulle hafva väntat sig, efter
den stora framgång han haft. Han var mera kall
och stel än någonsin, der han gick omkring på

slottet och såg till, att allt vederbörligen ordnades
till konungens emottagande.
Ett bland de sista rum, han besökte, var det
lilla bönkapellet. När han kom in dit och såg
den slocknade lampan och de dammiga tapeterna
och bönpallen, hvarpå hans fiende så många gån-
gor bedt till Gud, stannade han, liksom villrådig
hvad han skulle företaga. Hans hofmästare hade
sannolikt af vördnad låtit det qvarstå orubbadt
och ännu icke hunnit spörja honom till om hans
vilja. Krucifixet, som hängde på väggen bakom altaret,
var synnerligen dyrbart och fastade hans uppmärksamhet
i hög grad. Han gick fram och beskådade
det närmare, och ju mer han såg derpå,
desto mer betogs han af beundran öfver det mästerliga
arbetet. Till slut lyftade han ned det för
att kunna föra det fram i bättre dager. Dervid
föll en flik af tapeten ned och blottade muren,
hvarpå han till sin förundran märkte öfre delen
af ett måladt kors. Han satte derför krucifixet
mot väggen och drog undan tapeten; han blef då
varse, att en lös sten satt i väggen, på hvilken
korset var måladt, och han lyftade upp handen och
sköt sakta på stenen.
Dervid hördes något skramla inne i muren,
och detta väckte hans nyfikenhet, så att han varligt
drog ut stenen och sedan med handen undersökte,
hvad som kunde vara undandoldt i det
hemlighetsfulla gömstället.
Det var ett halsband af det utmärktaste
arbete. Erkebiskopen betraktade det noga, höll upp
det mot dagern, såg åter derpå, räknade de stora
infattade stenarne, hvilka voro tolf, och allt mer
och mer utpräglade sig derunder i hans anlete en
min af visshet, af förvåning, af glädje och af säkerhet.

— Jag har funnit det — utropade han, och
tilläde derefter: — men hvilken makt har flyttat
det från din hals, Carl, till detta gömställe?
Skyndsamt kastade han tillbaka den fotsida,
violettfärgade rocken, som han bar, och satte derefter
det dyrbara smycket omkring sin hals, hvarpå
han väl drog till rocken. I detsamma kom kani-
ken Helmich och berättade, att Nils Sture hade
kommit till staden.
Men mot förmodan gjorde underrättelsen föga
intryck på erkebiskopen. Han såg en stund på
den förvånade kaniken och sade derpå, i det han
stack båda händerna i de vida uppslagen på sina
rockärmar: — Lefver den gamla systern, som biktade för
mig, när konung Carl drog ned till Skåne?
— Huru skall jag veta det? — sporde kaniken
tillbaka, ännu mer förvånad — I minnens väl,
eders nåde, hurusom hon var så svag, att abbedissan
i klostret fruktade, det hon knappast skulle
kunna förrätta sin bikt . ..
— Lycka . . . makt . . . konungakrona — yttrade
erkebiskopen, och hans blick var drömmande,
och hans röst hviskande och hastig, som om han
talat till ett andeväsende eller upprepat ord, hvilka
hans öra en gång förnummit — allt hänger på
klenoden, och den, som eger den, skall blifva . . .
— Eders nåde! — vågade kaniken afbryta,
för att återkalla erkebiskopen till sig sjelf.
— Så sade hon ... ja, så sade hon —■ fortfor
denne, — nå väl, jag vill gripa lyckan, och
mitt namn skall gå till efterverlden såsom tillhörande
min tids mäktigaste man.
Han tystnade, och så småningom klarnade
hans blick, och den vanliga kraften och skärpan
återvände i densamma. Han såg åter en stund
på kaniken. Derpå sade han helt likgiltigt:
— Viljen I draga försorg om, att detta rum
blir urröjdt och ombonadt liksom de andra!

— Men herr Nils? — invände denne. — Jag
har sett honom rida in i staden, och I veten ju,
hvad han haft för händer deruppe i Dalarne, och
hafven bedt mig noga akta uppå honom.
— Nu mera kan han oss intet skada! — yttrade
erkebiskopen och gick emot dörren utan att
vidare gifva sig tid till något samtal med kaniken.
I detsamma kom en sven och anmälde, att
herr Nils Sture anhöll om ett samtal med erke-
biskopeD. Oaktadt allt sitt lugn studsade denne till,
men gaf svennen befallning att införa den väntande
riddaren. Några ögonbick derefter inträdde
denne, men samtidigt med honom visade sig ock
i dörren den höga skepnaden af den gröne riddaren.
Nils framträdde med ädel värdighet och högburen
panna inför den myndige prelaten, och den
gröne riddaren såg så lycklig ut vid åsynen af
den ståtliga skepnaden, som om herr Nils varit
hans egen son. Men erkebiskopen drog sitt huf-
vud tillbaka och sporde med halft tillslutna ögon:
— I kommen sent, riddar Nils, jag kunde väl
säga: för sent . . . hvad viljen I?
— Som en svensk man kommer jag till eder,
erkebiskop Jöns — svarade Nils — för att tala
till eder, om ännu ett svenskt hjerta klappar i
edert bröst; tala till eder det språk, som hela Sveriges
folk skulle tala, om det kunde nå eder i
denna stund . . . Det säges, att I viljen föra här
in konung Kristian, och då jag ser mig omkring
här i Stockholm och knappast finner mera folk
till dess försvar än edra egna svenner, men der-
emot ser tillrustningar göras, som om det gälde
ett gästabud, så månde talet vara sant och folket
ega grund för sin fruktan . . . Och derför, erkebiskop,
kommer jag till eder, icke med svärd och
udd eller med en samlad här, utan som en fattig

riddersman, hvilken vill offra den sista blodsdroppen
för sitt land och sitt folk, — och jag beder
eder besinna eder, innan det ännu är för sent...
Hvad I än hafven att förebrå konung Carl, det
är dock visst, att han var svensk, men en främmande
konung skall aldrig Sveriges folk lida!
— En konung, som blifvit vald till Sveriges
konung, är icke mer en främmande, utan han är
Sveriges konung! — yttrade erkebiskopen kort och
med en isande kyla.
— Vald på Mora ting, som Sveriges lag säger,
så hafven I rätt — svarade Nils — men det
blir aldrig den danske kungen. Herrevald konung
må han bli, men folkvald måste han vara, om
folket skall erkänna honom och Sveriges lag gälla.
— I talen så stora ord, stolts riddare, som
om I haden makten i händerna att sätta till konung
i Sverige! — inföll erkebiskopen, och hans
krökta läpp gaf en anstrykning af hån åt hans ord.
— Så viljen I då icke höra mig, erkebiskop?
— sporde Nils, och hans kind stod i brand.
— Allmogen, hvars talan I fören — genmälte
erkebiskopen — må kunna tala genom mig så
godt som genom eder!
Kölden, den fullkomliga frånvaron af deltagande
för den sak, som Nils Sture ville kämpa
för, dertill ock det öfverlägsna i ton och min och
en trygghet, som närmade sig till hån, — allt
detta var egnadt att väcka en sådan retning i den
ädle riddarens själ, att han måste anstränga sig
till det yttersta för att icke gifva vika för stormen
i sitt inre.
Den gröne riddaren, som uppmärksamt följt
hvarje ord och hvarje rörelse af de talande, och
som utan tvifvel märkte, att ögonblicket var
inne, då Nils icke längre skulle kunna bibehålla
väldet öfver sig sjelf, steg nu fram.
Nils hade icke märkt honom vid sitt inträde,
så upptagen, som han var, af sitt vigtiga ärende,

och när han nu plötsligt och så alldeles oförbe-
redt såg honom uppträda just här på ett ställe,
der han väl minst af allt hade väntat det, förmådde
han icke förhindra, att en blixt af förvåning
glödde i hans öga.
Riddaren tycktes taga sig samma friheter hos
erkebiskopen, som fordom hos konung Carl, och
utan att bekymra sig om, hvad den ene eller andre
skulle tycka eller tänka, tog han fram ett bref
och räckte det åt Nils.
— Det är från honom! — sade han — I må-
gen skylla eder sjelf, att jag lemnar det eder i
händer just här, der jag är lika förvånad att finna
eder, som I kunnen vara att finna mig . . . Jag
var på väg till eder, då jag såg eder gå förbi
Lejontornet, och så gick jag efter eder . . .
— Sällsamt faller det mig före att få brefvet
just i denna stund! — yttrade Nils, hvars tankar
tycktes hafva fått en alldeles ny riktning, och i
det han stoppade brefvet inom liftröjan, tilläde
han hastigt, vänd till den gröne riddaren: -- kännen
I dess innehåll?
— Ja! — blef riddarens korta svar.
— Och det lyder?
— Bida!
— Nu torde det vara min tid att spörja, Nils
Sture! — började erkebiskopen. — Jag vill dock
icke vara så omständlig, jag lägger eder kort och
godt det spörjsmålet före: viljen I vara min vän
eller fiende?
— Eder vän är jag icke! — svarade Nils med
fasthet — och näppeligen lärer jag blifva det, . ..
men icke heller är jag eder fiende. Jag rider nu
hem till mitt Penningeby; viljen I mig något, så
träffen I mig der!
Och dermed gick Nils. Men han var så upprörd,
att sjelfva det stadiga leendet på den gröne
riddarens läpp för ett ögonblick drog sig tillsam-

KONUNG CAKLS SY AK.

12 .
Erkebiskop Jöns Bengtsson ocli konung Kristian.
Med sorg i hjertat red Nils Sture den gången
från Stockholm. Han tviflade ingalunda på, att
han skulle hafva kunnat betvinga den olycka, som
nu hotade riket, men att göra det alldeles ensam,
äfven emot dens vilja, för hvilken han i första
rummet uppträdde och hvars medverkan var ett
nödvändigt vilkor, — det hade varit att till råga
på allt dränka fosterlandet i strömmar af blod.
Åtminstone borde han få längre tid på sig att förbereda
sitt företag, innan han ensam drog ut mot
en sådan fiende, som erkebiskopen i förening med
konungen öfver tvenne riken. Dertill kom ännu
en omständighet, för hvilken han icke fick vara
blind. Han var nämligen genom den undanskymda
ställning, hvari han befunnit sig i konung Carls
tid, för litet känd äfven af dennes uppriktiga anhängare,
för att de skulle hafva slutit sig till honom,
och han skulle sålunda hafva gått miste om
det nödvändigaste af allt — endrägt och samverkan
mellan likatänkande; han skulle i ordets egentliga
mening hafva stått alldeles ensam. Icke heller
var allmogen för honom fullt att lita på. En
liden förlust, en eftergift från erkebiskopens sida
af skatten eller några gyllene förespeglingar kunde

ERKEBISKOP JÖNS BENGTSSON. 513
hafva väl icke dragit Dalkarlarne från honom,
men väpnat allmogen i andra delar af riket, och
sålunda hade han med all sin goda vilja och sitt
ärliga uppsåt tändt ett inbördes krig midt under
det konungen af Danmark stod med draget svärd
att hugga in och förena sig med hans fiender.
Alltså drog sig herr Nils tillbaka till Pennin-
geby, der han ville bida bättre tider.
Men i Stockholm valdes Kristian från Danmark
till konung och höll sitt intåg i staden och
upp till slottet, som öfverlemnades till honom af
erkebiskopen. Han var till sitt yttre storväxt och
af ett manligt och kraftfullt utseende, dertill af
ett gladt och vänligt lynne, så att folket i förstone
rosade honom mycket. Från Stockholm red den
nyvalde konungen till Upsala och till Mora sten,
der han hyllades, hvarpå han kröntes i Upsala
domkyrka af erkebiskopen.
Denne återgick nu till sin erkebiskopsstol,
men den som trodde, att Jons Bengtsson nu ansåg
sig hafva fullbordat sitt värf, bedrog sig högeligen.
Men till en början fick allt vara som det
var; konungen handlade, och gjorde han det illa
var, så fick han skulden, fast erkebiskopen drog fördelen
deraf. Så var det med den stora mängden
af arfve-, köp- och pantegods, som tillhört den
fördrifne konungen, men som af en för det ändamålet
nedsatt domstol tilldömdes Kristian. Den
hatade Carls makt undergräfdes, utan att egentligen
Kristians derigenom växte, ty han var i sjelfva
verket med afseende på gods och guld, hvad folket
sade — „en bottenlös pung“. Ständigt pen-
ningebehof var den kräfta, som till slut skulle fräta
sönder Kristians svenska konungadöme, och den
djupt blickande erkebiskopen lät kräftan gnaga,
och för hvarje kista fyld med guld och silfver, som
fördes ut till Danmark från Sverige, slogs en ny
ring af hat och missnöje mot konungen. Hvad
den fördrifne konungen lemnat efter sig var icke
II 33

nog för Kristians penningebehof. Carl hade nedsatt
en stor skatt i Svartbrödraklostret, när han
lemnade riket; Kristian fick kännedom derom ocb
bortförde sju stora kistor, fullpackade med guld
och silfver — det skall hafva utgjort inalles 16,000
mark — till Danmark. Äfven i Wadstena kloster
for han fram på samma sätt. Konung Erik hade
der nedsatt en stor summa penningar till upprättande
af ett prestcollegium, som skulle sjunga mes-
sor för hans egen och hans drottnings själar. Äfven
denna penningesumma tog konungen.
Erkebiskopen lät allt passera, och missnöjet
gräfde sig som ett underjordiskt vatten djupt ned
och vida omkring under den mark, hvarpå konungen
stod. Men penningebehofvet — det alstrades
af förhållanden, som voro för Sverige alldeles främmande,
såsom Holsteins inlösande, hemgift vid konungens
dotters förmälning, kostsamma resor till
utlandet, synnerligen en till Rom — penningebehofvet
tvang konungen in på en bana, der han väl
borde hafva haft före sig den varnande bilden af
sin företrädare konung Erik, men der han i stället
gick fram vida mer besinningslöst än denne.
Det var att betunga allmogen med den ena skatten
efter den andra, den ena tyngre än den andra.
Hvartdera af åreri 1460 och 1461 pålades utom
de vanliga skatterna en mark på hvarje bondgård
öfver hela riket, och från denna skatt voro icke
ens kyrkornas och klosterns bönder fritagne.
Det var naturligt, att missnöjet nu skulle taga
fart, och nu först började det blifva farligt för
Kristian. Liksom vid en vådeld det dröjer länge
innan lågorna slå ut, så voro de rop, som nu höjdes,
att betrakta såsom lystringsrop, att fara var
på färde. Men de nådde icke konungens öron,
och om de nått dem, hade de utan tvifvel föga
verkat. Konungen vistades hufvudsakligen i Danmark,
och erkebiskopen skötte regeringen i Sverige.
Men erkebiskopen gjorde intet för att lin-

EKKEBISKOP JÖNS BENGTSSON. 515
dra nöden. Han lät konungen slå slag på slag,
tills missnöjet ej mer stod att betvinga.
Det var dock ej nog med, att konungen på
detta sätt gjorde sig allt mer och mer omöjlig.
Att vinna sitt mål i afseende på honom, om detta
mål var att skilja honom från thronen, var jemfö-
relsevis en lätt sak, ty svenska folkets hjertan
vunno aldrig desse främmande konungar. Men
såsom konungen utan att ana det varit ett medel
i erkebiskopens hand att försvaga konung Carl,
genom att beröfva denne hans rikedomar — på
den tiden liksom sedan maktens medel — så skulle
han äfven vara det i afseende på den fördrifne
konungens anhängare.
Straxt på nyåret 1463 satt erkebiskopen i sitt
arbetsrum i erkebiskopshuset i Upsala. Hans förtrogne,
kaniken Helmicb, stod framför honom.
— Och den mannen, menen I, skall vara
lämplig för detta ärendet? — sporde erkebiskopen.
— Lämpligheten, eders nåde — svarade kaniken
leende — synes mig böra sättas i andra
rummet . . . Det är nog, menar jag, att han förklarat
sig villig, sedan lärer väl medel finnas att
få fram hvilka bekännelser som helst . . .
— Hvad menen I? — frågade åter erkebiskopen.
— Två saker äro här att iakttaga — utvecklade
kaniken sin mening — står mannen vid sin
bekännelse, så är han lämplig och då är spelet
vunnet, i motsatt fall ... det vill säga, om han
icke vill bekänna, ty så kommer det då att heta
... så måste han pinligen förhöras, och då . . .
— Och . . . hvad heter karlen?
— Peter Hättelös!
— Peter . . . Peter Nilsson — yttrade erkebiskopen
— Peter Nilsson, känner jag honom icke?
— Han var för eder räkning till Danzig det
året, då konung Carl drog dit.

Erkebiskopen nickade. Han kom godt ihog
mannen, och kan bad kaniken införa honom, men
tillsade tillika, att han ville förhöra honom i stora
salen och i närvaro af de riddare, som befunno
sig der. — Men om han förråder sig? — vågade kaniken
invända.
— Så är han olämplig . . . och då måste han
genast fängslas.
E d stund derefter utträdde erkebiskopen i den
stora salen, der flere riddare voro församlade, ej
blott sådane, som tillhörde hans egen omgifning,
utan flere, hvilka kommit för att samtala med honom
i regeringsärenden. Den mäktige prelaten-
riksföreståndaren helsade nådigt till höger och
venster, hvarpå han satte sig på högsätet under
en karmosinrÖd thronhimmel med tjocka guldbroderier
och tunga nedhängande fransar. I samma
ögonblick öppnades dörren, och en liten tjockhal-
sad och fetlagd man infördes.
— I ären Peter Hättelös ? — frågade erkebiskopen,
och mannen bugade sig med ett inställ-
samt leende, hvarunder han tummade sin pels-
mössa och såg sig med lifliga, spelande ögon omkring,
än på erkebiskopen, än på de andra her-
rarne. — Man har sagt mig, att I nyss hafven hemkommit
från Danzig?
Åter bugade sig den tjocke mannen.
— Jag kom att dröja något längre, än som
beräknadt var — sade han — och så måste jag
göra en rundresa utefter kusten, så jag kommer
senast från Lybeck och derifrån öfver Malmö till
Kalmar och så vidare landvägen till Stockholm
och hit... Se man får lof att vara om sig, skall
jag säga, i dessa tider . . . och distingen är nu
inne ...
Han talade med lättrörlig tunga och bugade
sig för hvart tredje ord, till mycket nöje för er-

ERKEBISKOP JÖNS BENGTSSON. 517
kebiskopens förnäma småsvenner. Men erkebisko-
pen sjelf var ingalunda i den sinnesstämningen,
att han kunde se sakens löjliga sida. Han satt
så allvarlig, som om det gält ett förhör i en lifssak.
Plötsligt och med en ton och en uppsyn, som om
han velat med ett kraftslag röja brottslingen, sade
han: — Hvar äro brefven från konung Carl?
— Brefven, eders nåde! — stammade Peter
Hättelös bleknande — brefven från konung Carl
... om hvilka bref talen I?
— Brefven till herr Gustaf Carlsson, herr
Erengisle Nilsson och herr Nils Sture . . . hvar
