Men just som han kommit fram till dörren för att träda ut, tyckte han sig
höra hviskande röster och smygande steg närma sig, och han drog sig skyndsamt
tillbaka så långt in i stallet, han kunde komma. Der i ett hörn bakom en med
hackelse halffylld tunna kröp han ned — hvarför visste han knappt. —
Vår vestgöte hade emellertid nätt och jemt tagit dessa försigtighetsmått, då
stalldörren öppnades, och tvenne manspersoner stego in.
Den ene af dem kände Svan genast igen på rösten. Det var “rödhåringen“.
Den andres stämma tycktes honom äfven vara bekant, men hur han letade och letade
i minnet, kunde han i första början omöjligt få klart för sig, hvem egaren var.
Slutligen kom han underfund med, att “rödhåringens“ följeslagare icke var någon
annan än anföraren för de sachsare, hvilka Sven Björn lockat ned i torfgrafven i
skogen. — — —
“Jo, det går mycket väl för sig, herr sergeant“, yttrade “rödhåringen“ till
sachsaren. “Såväl min husbonde som jag anade genast, att de voro förklädda och
kanske svenska spioner, och derefter inrättade vi oss. Men man vill icke gerna arbeta
för ingenting, och en liten dusör — — —.“
“Naturligtvis skall du bli ersatt för dina besvär“, afbröt honom sergeanten.
“En annan sak är, på hvad sätt vi skola fasttaga villebrådet. De äro ena riktiga
öfversatar att vara listiga och förslagna, och för deras mod och djerfhet finnas
inga gränser.“ “Åh, hvad det vidkommer, kan ni vara fullt lugn, herr sergeant. De ana
icke, att de äro förföljda och skola derför gå till hvila och somna in i största t^gghet.
Så fram på natten smyga vi oss upp till dem — de äro inlogerade i östra gafvel-
rammet, i det vestra bo ett par schackerjudar — och lägga vantarne på dem, och
så är det klart med den saken.“
“Inte så alldeles. De kunna vara vakna, och äro de det, då vi intränga i
rummet, håller jag hundra mot ett, att vi komma till korta med dem. Jag känner
dem, jag, och vet hvad de gå för. Då de slagit sig genom vid lägret i Liegnitz,
sutto vi genast upp och förföljde dem, men så tappade vi deras spår vid en flod,
som korsade vägen. Der delade vi oss i fyra hopar, som drogo bort i hvar sin
riktning att söka efter dem. Min trupp är störst och består utom mig sjelf
af sexton man. Vi fortsatte förföljelsen först norr ut, men sedan vände vi om och
och begåfvo oss åt sydvest. Derunder påträffade vi ungefär tre dagsmarscher härifrån
i en skogsdunge tio kamrater. De voro döda och hade troligen stupat i striden
mot de två fördömde svenskarne. Så du ser således, att det icke har sig så
lätt att handskas med dem.“
“I öppen kamp, ja, men under närvarande förhållanden anser jag deras tillfångatagande
såsom en alldeles gifven sak.“
“Det skadar emellertid icke att vara på sin vakt, och det är så godt, att
hela truppen följer med, då vi intränga i deras rum.“
“Som ni vill. Här stå deras hästar, präktiga djur.“
Sergeanten tog upp en blindlykta och lät skenet derifrån falla på hästarne.
“Potz Henker!“ svor han till. “Var det inte det, jag sade? Det är våra
hästar! Jag känner godt igen dem, och den der till venster är samme en, som min

280
närmaste man i befälet red. Stackars Hirsch, så har då äfven du bitit i gräset!
Men så skall också hämden bli derefter, det svarar jag för.“
“Och äfven jag“, sade rödhåringen.
“Det är bra. Du skall icke blifva obelönad.“
“Tack, herr sergeant. Klockan tolf således?“
“Ja, precis då klockan slår tolf skola vi vara redo. Men vänta litet! Jag
har kommit att tänka på en sak. I händelse de spjufrarne skulle ana oråd och lyckas
undkomma i mörkret, skynda de först till hästarne här i stallet. Derför är det
bäst, att du, min käre Pierre, jemte ett par af mitt folk posterar dig här, sedan du
visat oss andra vägen upp till svenskarne.“
“Som ni befaller, herr sergeant. Och det lofvar jag, att inte skola de húndame
lefvande komma öfver stallets tröskel.“
“Godt, du skall icke ångra, att du varit mig behjelplig, och nu gå vi att
uppsöka truppen och meddela den de beslut, vi här fattat.“
De aflägsnade sig samma väg, de kommit, och Arvid Svan, som hört hvarje
ord de yttrat, reste sig upp från sin obeqväma ställning och smög sig ut efter dem.
Skyddad af mörkret och gynnad af vinden, som lamrande ryckte i dörrar
och fönster, lyckades vår vestgöte osedd och ohörd komma in i värdshuset. Dörren till
skänkrummet stod på glänt, och då inga sachsare der syntes till, steg han in och
begärde med sig upp på rummet två flaskor af värdens bästa vin. De, kamraten
och han, hade hela dagen suttit i sadeln, sade han, och behöfde en styrketår, innan
de ginge till hvila.
“Väl bekommet! Det skall underlätta vårt nattarbete hos eder“, yttrade
efter drabanten rödhåringen, som tittade in i skänkrummet genom en dit ledande dörr.
Dessa ord hörde icke Arvid, ty han var då ett godt stycke upp i trappan,
och några ögonblick derefter stod han åter inne hos Lejon och de båda scbac-
kerjudarne. “Nå, har du gjort någon affär, Erik?“ sade han till kamraten.
“Inte ännu. Jag ville vänta dermed, tills du återkom. För öfrigt ha vi god
tid på oss. Klockan är ännu bara barnet. Men hvad har du der?“
Det är endast litet vin, som jag tagit med mig upp. Då man gör affär,
brukar man ju också dricka köpeskål. Eller hur, mine herrar grossörer?“
“Micke riktich, micke riktich“, svarade Israels söner och sågo med begärlighet
de fyllda vinflaskorna.
“Tillåten I mig då att bjuda eder på ett litet glas?“
“Ach, mein Gott, det skall smecke sehr gut!“
Svan korkade upp den ena flaskan och fyllde fyra stycken hornbollar med
den ädla drufvan, som inom parantes sagdt var uppblandad med en hel del ingredienser,
så att den var i högsta grad rusgifvande.
“Skål, I galileiske män och Moses’ stamförvandter ! “ sade Arvid.
Drycken tömdes,, och nytt vin slogs upp, hvilket gick samma väg.
“Vid Abraham, Isak och Jakob, dette wein är schent som en Sarons lilje,
und dett feder tanker så höge wie Libanons cedrar“, påstod den ene af judarne,

281
‘‘Und jack vill icke komme från dette zimmer, om dett icke heber mich
högt upp auf Karmels bergshöjder“, sade den andre och smackade med tungan.
“Ja, vinet är upplyftande, I judiske män“, inföll nu Lejon, som för tredje
gången fyllde bóllame med den förrädiska drycken, dock så att han, liksom förut
Svan gjort, slog endast några få droppar i sitt och Arvids glas.
Detta märkte icke de båda schackerjudarne. Deras tankar och uppmärksamhet
voro förnämligast riktade på att föra sina egna bollar till lapparne, och
det gjorde de med stor fermitet.
Men åter fyllde Svan deras dryckeshorn, hvilka lika raskt tömdes igen.
“Es lebe dett wohlschmeckende wein!“ utlät sig den ene Merkuriisonen,
och detta utrop föranledde Arvid att korka upp äfven den andra buteljen, och så
fyllde svenskarne gång på tag de allt mera druckne judarnes hornbollar. Till
sist fanns det intet vin qvar, men då voro de båda handelsmännen också “jemn-
strukna“. De ramlade af skaft och blefvo liggande på all den grannlåt, de bredt
ut, samt föllo i en obetvinglig sömn.
“Nu fort fram med din sax, Erik! — Du har ju en sådan på dig?“
“Ja, men — —“
“Inga men, min bäste bror, nu gäller det att vara flink i rörelserna.“
Och i största korthet berättade han för Lejon om den plan, som “rödhåringen“ och
den sachsiske sergeanten uppgjort till deras förderf.
“Vi måste således raska på med förberedelserna till vårt försvar, om jag
så får uttrycka mig“, tilläde han. “Det första vi ha att göra är att byta kläder
med de här gökarne och sedan äfven rum.“
“Än saxen då?“
“Jo, ser du, med den skall jag klippa af skägget på schackerjudarne.' Det
är nödvändigt, på det att sachsarne, då de intränga hit, icke genast skola märka,
att de tagit miste på personer. Ty det troliga är, att de öfverfalla i mörkret,
utan att medhafva ljus, och få de då känna, att vi, d. v. s. judarne, hafva långa
skägg, komma de genast underfund med, det vi, som de veta i det stora hela
vara skägglösa, dragit dem vid näsan. Det böra de likväl icke medsamma få
kännedom om, ty det skulle betydligt försvåra utförandet af den plan, jag uppgjort
till såväl “rödhåringens“ som de sjutton sachsarnes tillfångatagande.“
“Tillfångatagande säger du!“
“Ja visst, det är en gifven sak, som skall kunna utföras långt lättare, än
du tror. Och nu hit med saxen!“
“Denna togs fram, och Svan grep sig an med att klippa af de båda judarnes
långa skägg. När detta var gjordt, ömsade lifdrabanterna kläder med de besegrade
Bacchihjeltarne, hvilka de sedan varsamt lade under täcket å hvar sin sängplats.
Derefter samlade Svan och Lejon ihop sina vapen och öfrigt pick och pack,
släckte lampan och begåfvo sig ljudlöst till det vestra gafvelrummet, i hvilket de inträdde.
De stängde dörren om sig i dubbla lås samt uppreste af bord, stolar o. d.
en ganska fast barrièr framför densamma.
“Men här kunna vi icke hålla oss länge, om de äro så många till antalet,
som du sagt“, hviskade Erik i Svans öron.

282
“Det är icke heller meningen, att vi här skola låta fånga, oss som råttor i
en fälla“, svarade Arvid. “De här försigtighetsmåtten ha vi tagit i den händelse,
att sachsarne upptäcka utbytet af rum och kläder, och vi bli öfverrumplade af dem,
innan vi hinna sätta oss i säkerhet. Och kommer det att hända, ja, då ha vi intet
annat att göra än sälja våra lif så dyrt som möjligt.“
Härtill samtyckte Erik, på samma gång han likväl uttryckte sin förvåning
öfver, att dörren, den enda reträttutgången, så fast tillbommats.
“Min käre Lejon, modig och tapper är du som ett lejon, men så synnerligen
långsynt af dig är du icke. Möjligheten af att smyga oss undan genom dörren
är otänkbar, ty vi skulle ju då komma rakt i famnen på de anstormande sachsarne.
Den enda utväg, vi kunna påräkna såsom någorlunda säker, är fönstret.“
“Fönstret?“
“Ja, just det. Då vi höra fienden komma upp för trappan, taga vi ut
det — —.“ “Och släppa oss ned till marken med lakanen?“
“Ah ja, det kunde också gå för sig. Men, ser du, den här gången behöfva
vi icke göra det. Som du måhända lade märke till, då vi ledde våra hästar till
stallet, finns strax nedanför det här venstra gafvelfönstret en liten utbyggnad, hvars
skarpt sluttande tak sträcker sig ett godt stycke ned, och från dess nedersta rand
till marken är afståndet på sin höjd endast ett par alnar. Så vi ha en ganska bra
reträttväg. Men tyst! nu komma de.“
Ljud af smygande steg i trappan hördes ganska tydligt upp till lifdraban-
terna, hvilka med stor färdighet och utan att förorsaka något vidare stort buller
lösgjorde den ena af de båda små fönsterhalfvorna. Genom denna öppning kröpo
de sedan ut ur rummet, och fingo godt fotfäste på taket till den förut nämnda utbyggnaden.
Detta var icke längre skiljdt från fönstret, än att våra svenskar mycket
väl från det ställe, der de stodo, kunde insätta fönsterhalfvan på sin plats.
“Nu raskt, men försigtigt härifrån!“ sade Svan, hvilken tätt åtföljd af Lejon
med stor varsamhet halade sig ned för det branta taket. Detta var ganska slipp-
rigt och halt, men färden utför gick lyckligt för sig, och inom endast några få ögonblick
stodo lifdrabanterna på marken nedanför vestra gafvelfönstret.
Utan tidsspillan närmade de sig nu stallet, i hvilket de inträdde utan att
observeras af någon menniska.
Erik Lejon skyndade fram till hästarne, hvilka med stor begärlighet åto ur
sina väl fyllda krubbor samt stodo i hvar sin spilta närmast dörren.
“Hvad ämnar du företaga dig?“ frågade Arvid.
“Naturligtvis lösa min springare och sätta mig i sadeln, liksom du antagligen
ämnar göra.“
“Ah, dermed brådskar icke“, svarade Arvid, i det han tog upp en liten
blindlyckta, med hvilken han lyste omkring i stallet.
“För pocker i våld, hvarenda spilta är upptagen!“ utropade Lejon.
“Ja, om det räckte med det, men som du ser, så upptagas flera spiltor af
två hästar i hvarje, och schackerjudarnes krakar ha måst maka på sig. De stå der
o
o v

283
borta i fodergången. Besynnerligt, att våra egna hästar fått vara i fred. De tänka
väl att behålla dem som god pris, hvilket likväl icke skall lyckas det satans följet.“
“Men, Arvid, är det inte skäl i, att vi genast begifva oss af? Snart blir
det för sent.“ “Lugna dig bara. Nu är det vi, som äro herrar på täppan, och alla,
som utan vårt löfte bereda sig inträde hit, skola vi göra till fångar. Ställ dig nu
vid denna sidan om stalldörren, jag fattar posto vid den här, och hvem det vara
må, som kommer, öfvermanna vi. De första, vi ha att vänta, äro ’rödhåringen’ och
två af sachsarne. Vi låta dem nätt och jemt gå förbi oss, men då tilldelar du den
förstnämnde ett bastant slag, hvarpå vi med blixtens hastighet kasta oss öfver hans
följeslagare. Har du förstått mig?“
“Ja.“ “Välan, låt oss då passa på! Här komma de.“
Arvid hade knappast hunnit med att uttala dessa ord i hviskande ton,
förrän stalldörren rycktes upp, och Pierre i têten för tvenne sachsare trädde
öfver tröskeln. Rödhåringen gnuggade händerna af belåtenhet, och en grymtning af tillfredsställelse
stal sig fram öfver hans läppar.
“Det här går alldeles förträffligt“, sade han med låg stämma till sina följeslagare.
“De fördömda svenskarna ha supit sig stup fulla och sofva oskuldens
ljufva sömn — det hörde jag af deras höga nasalljud —- då jag öppnade dörren,
och sergeanten med sina män steg in till dem. Ha, ha, ha! Det skall bli lustigt
att få — —.“
Längre hann icke Pierre i sitt anförande, ty han träffades af ett så dugtigt
slag i hufvudet, att han utan att gifva ett ljud ifrån sig signade ned till golfvet
och förlorade medvetandet.
“Hvad tusan tager du dig till, vän Pierre?“ hördes en af sachsarne fråga.
“Det skall du snart få se“, yttrade Svan och störtade öfver den oförberedde
mannen samtidigt med, att Lejon med sina jernhänder fick tag i den andre. Angreppet
skedde så hastigt, att de båda sachsarne icke hunno sätta sig till motvärn,
och snart lågo de bundna till händer och fotter samt med kaflar i munnen.
Då detta var gjordt, började ’rödhåringen' röra på sig, men några ögonblick
derefter var äfven han fjettrad i likhet med sina olyckskamrater.
Lifdrabanterna buro nu sina fångar längst in i fodergången, der de hade
det ganska bra med ett par upplösta halmkärfvar under sig.
“Hvarmed skola vi binda de andra gynnarne?“ frågade derpå Erik.
“Ja, det har jag icke kommit att tänka på“, svarade Arvid. “Men vänta
litet! Nu har jag det: vi lösgöra sadelgjordarne på sachsarnes hästar, och dem
kunna vi betjena oss af.“
Sagdt och gjordt. Det dröjde icke länge, innan de nämnda tingestarna be-
funno sig i våra lifdrabanters händer.
Just som de på detta sätt ramponerat fiendernas sadeltyg, stack en af
sachsarne in hufvudet genom stalldörren - och sporde:
“Pierre, Pierre, är du der?“

284
Svan närmade sig den talande och svarade:
“Visst tusan är jag här. Hvad vill du?“
“Sergeanten önskar tala med dig.“
“Kommer strax. — Men stig in för dörren, det blåser ju, så man kunde
tappa andan!“ Sachsaren misstänkte icke argan list utan hörsammade uppmaningen.
Nästa minut hade det gått honom som förut rödhåringen och hans
följeslagare. “Så der ja, nu ha vi knipit fyra af kullen“, sade. Arvid till Erik, “och här
komma flere.“
I detsamma inträdde i stallet ytterligare två sachsare, och innan de visste
< rdet af, blefvo de öiverfallna och fängslade utan att kunna göra något för sin
räddning. På samma sätt gick det de två följande, hvilka kommo för att efterhöra,
hvad Pierre och de förut till honom skickade soldaterna togo sig till.
“Det här går ju alldeles förträffligt“, yttrade Lejon. “Nu ha vi endast tio
stycken igen, och mot dem kunna vi draga blankt i öppen strid.“
“Mycket sannt, men jag föredrager att plocka bort dem på det här sättet“,
svarade Arvid.
Han hade icke väl fått sista ordet ur munnen, då ännu två sachsare skymtade
fram i dörröppningen.
“Kommen hit och hjelpen oss med hästarne!“ sade Svan. “De fördömda
djuren ha trasslat in sig i remtygen och äro alldeles förskrämda.
De intet ondt anande fienderna stego in i stallet, men ångrade det i samma
sekund. Lifdrabanterna grepo fast i dem med sådan styrka, att deras offer tyckte
sig sitta i riktiga skrufstäd. De ville ropa på hjelp och varna kamraterna, men deras
tungor förstummades af munkaflarne, på samma gång deras armar och ben par
om par surrades ihop.
“Vivat!“ jublade Lejon. “Detta var en lustig lek. Skada, att icke Björn
är med.“ — —-
“Men för skock tunnor tusan . . . hvad går det åt eder, som icke kommen
tillbaka någon gång?“ hördes en ny budbärare yttra med andan i halsen. “Hvar
är Pierre? Sergeanten bokstafligen rasar af ilska.“
“Pierre, Pierre! Alla komma och fråga efter Pierre, liksom om jag
icke hade annat att göra än att stå till tjenst åt både Kreti och Pleti. Hvar finns
sergeanten då, om jag får lof att fråga?“ utbrast Svan på ganska god tyska.
“Sergeanten? Han finns ju der uppe i östra gafvelrummet hos de tillfångatagne
svenskarne. Men, ser du, vän Pierre, nu tror sergeanten, att du tagit miste,
och att det icke är några svenskar.“
“Hvad säger du — skulle det icke vara några svenskar? — Men stig in,
medan vi pratas vid! Det är väl ändå inte så förskräckligt brådt med att uppsöka
den hedervärde sergeanten. Stig in, skall du få dig en styrketår.“
Detta tog skruf. Sachsaren hoppade lätt och ledigt in i stallet och rakt i

285
armarne på våra lifdrabanter, hvilka behandlade honom på samma hårdhändta sätt,
som de gjort med de andra fångarna.
Det återstod således endast sju, och då ingen af dessa tycktes vilja uppsöka
Pierre, beslöto sig Arvid och Erik för att angripa dem uppe i det östra gafvelrum-
met. De undersökte mycket noga sina vapen, och sedan de funnit dessa vara utan
anmärkning, beredde de sig till att lemna stallet.
Men just som Svan lade handen på låsvredet för att öppna dörren, stöttes
denna plötsligt upp, och i spetsen för sex sachsare störtade sergeanten med dragen
sabel in öfver tröskeln.
“Hvar är du, din rödhårige räf?“ röt han. “Jag skall ta’ mig tusan salta
köttet åt dig. Du har låtit svenskarne undkomma och lurat upp oss till ett par
dödfulla judestackare i stället. Men nu skall du få betalt för gammal ost, det svarar
jag för.“ Vid dessa ord framtog han sin blindlykta, men hann icke göra bruk af den,
förrän de båda lifdrabanterna aflossade hvar sin ryttarpistol med påföljd, att tre af
fienderna föllo döda till golfvet och en sårades.
Märkvärdigt nog slapp sergeanten undan med bara förskräckelsen, som likväl
med det samma lemnade rum för en känsla af det mäktigaste hämndbegär.
“Förräderi, förräderi! Framåt i Hans Majestät konung Augusts namn!“
fräste han till sina följeslagare utan att veta, att han hade blott två stridsdugliga
qvar af hela truppen.
“Tillbaka i Hans Majestät konung Karls!“ dundrade nu Arvid Svan, dervid
han och Erik Fejon stormade sachsarna in på lifvet. Sergeanten och hans män
voro skickliga fäktare, men de kunde likväl icke mäta sig med lifdrabanterna. Väldiga
svärdshugg skiftades å ömse sidor, och då de blixtrande klingorna höggo sig
in i hvarandras eggar spredo de hela knippen af gnistor omkring sig.
I följd af det intensiva mörkret höllo våra vänner mer än en gång på att
blotta sig, och ofta svängde de det dödsbringande stålet i tomma luften. Slutligen
lyckades de tränga fienderna ned till dörren, der två af dem snafvade på
sina döda kamraters kroppar. Nästa sekund hade lifdrabanternas värjor druckit
deras blod. Sergeanten, den ende återstående af sin trupp, gaf då striden förlorad och
sökte rädda sig undan genom flykten. Han hade likväl icke tagit många steg, förrän
han upphanns af de båda svenskarne, hvilka förde honom i triumf tillbaka till stallet,
der han fängslades till händer och fötter samt belädes med munkafle.
“Nu är affären ändtligen uppgjord“, sade Arvid, “men sömnen ha vi måst
undvara. Nå ja, vi få väl sofva desto fortare nästa natt. Om du nu stannar qvar
här och sadlar på hästarne, skall jag smyga mig fram till värdshuset och underrätta
mig om ett och annat derinne. Jag kommer strax tillbaka.“
Svan aflägsnade sig, och Fejon grep sig an med att ställa hästarne i ordning
till uppbrott. När detta var gjordt, återkom Arvid och omtalade, att hela värdshuset låge
der så lugnt och stilla, som om dess invånare icke haft den minsta reda på den i
dess omedelbara närhet nyss utkämpade striden. Till och med schackerjudarne,

286
som utsatts för så mycket bråk'och väsen, hade han varit inne hos, och de hade
legat alldeles så, som’de gjort, då han och Erik lemnat dem.
“Vi kunna således med största lugn och utan att befara något fiendtligt öfver-
fall stiga till häst och lemna det här nästet, som nära nog höll på att blifva ändpunkten
på vår lefnadsbana“, tilläde Svan.
De båda lifdrabanterna ledde derpå ut sina springare, hvilka de bestego och
gåfvo sporrarne. Kap. 15.
Ett egendomligt sammanträffande.
De aflägsnade sig i full karrier på sina uthvilade och snabbfotade kampar
samt styrde kosan fortfarande i sydvestlig riktning.
Inom kort bröt dagen in, och med solens uppgång stillades allt mera stormen,
som snart helt och hållet upphörde. Det blef följaktligen en ganska vacker
dag, och det gjorde, att såväl ryttare som hästar kände sig, om vi så få uttrycka
oss, upprymda och glada till sinnes. De förra talade med mycken munterhet om
de n}^ss timade händelserna, i hvilka de tagit så betydande del, och de senare
gnäggade af belåtenhet öfver att känna sig hafva återfått sin föregående dag nästan
helt och hållet af brist på foder förlorade styrka. Under sådana omständigheter
gick tiden raskt undan, och den ena halfva milen efter den andra lades till de redan
tillryggalagda. De trakter, genom hvilka de passerade, hade hittills varit ödsliga och tomma
på menniskoboningar. Men ju längre eftermiddagen skred fram, desto mera förändrade
sig terrängen och antog ett lifligare och mera omvexlande utseende. Sålunda
färdades våra två till polska schackerjudar förklädda lifdrabanter öfver, åtminstone
hvad utseendet nu vid denna tid t}mktes gifva vid handen, ganska bördiga åkerfält,
upp för löfskogsomkransade höjder och genom välmående, folkrika byar.
Anlända till en af dessa, höllo de inne sina hästar och frågade en förbigående,
äldre byaman, om han kunde ge upplysning om, huruvida det fanns något
värdshus i närheten.
“Det kan jag visst, det“, svarade den tillfrågade fryntligt. “Värdshuset
ligger der borta midt i byn, och det är ett riktigt värdshus, skall jag säga. Der
tager både bättre och sämre folk in, som färdas fram den här vägen. Gentilare
rum och mera smaklig mat och dryck, som våran värdshusvärd bjuder sina gäster
på, det får man leta efter inom minst tio mils omkrets. Och så godgifven han är
sedan! Jag kommer just derifrån, men innan jag lemnade värden, bjöd han mig
på tre stora supar — inga vanliga supar utan riktiga drickesglas. Ja, han är en
ärans man och fullödig ryssvän och hatar svenskarne, såsom en äkta kurländare
bör göra.“

287
“Ha svenskarne gjort honom något för när då?'“
“Gjort honom för när? Nej, visst inte, men ser ni, det satans packet har
nedgjort hela ryska armén vid Narva.“
“Hvad säger du, gubbe?“ skrek Svan och hoppade till i sadeln, och
Lejon kunde knappast hålla sig i styr af pur glädje vid denna oförmodade underrättelse.
“Ah hut, judrackare!“ svarade byamannen, som var något upp i gasken.
“Gubbe kan du vara sjelf.“
“Nå, nå, tag inte så illa upp det!“ sade Arvid. “Ni förstår väl, att vi, som
ingenting hört om krigshändelserna, blefvo högst förvånade öfver att höra, det den
svenske kungen, en pojkspoling, har slagit alla ryssars sjelfherrskare. Är det
verkligen sannt, då dela vi af hjertat den gode värdshusvärdens känslor gent
emot svenskarne.“ “Rätt taladt, jude“, påstod gubben, som ännu en gång försäkrade, att rys-
sarne lidit ett grundligt nederlag.
“De voro åttiotusen man starka, och svenskarne hade endast åtta tusen. —
Ett satans spratt för våra vänner ryssarne!“
“Men hur har ni fått reda på allt detta då?“ frågade Svan.
“På värdshuset naturligtvis. Der samlas folk från alla håll och kanter, och
der kan man få höra, hvad som tilldrager sig ute i verlden. Det var ett par flyktingar,
som talade om det för resten, ett par tyskar, hvilka varit med på ryssarnes
sida i slaget vid Narva.“
“Äro de ännu qvar på värdshuset?“ frågade Lejon.
“Kan icke precis svara derpå, men jag tror, de skola stanna der öfver natten.“
“Tack skall ni ha för upplysningen och lycklig hemfärd!“ sade Svan, och
derpå skiljdes de båda svenskarne från den talträngde gubben samt begåfvo sig i
sakta mak fram till värdshuset.
I jemförelse med det trakteringsställe, der Arvid och Erik varit nära att
falla i de förföljande sachsarnes händer, kunde detta godt försvara titeln af värdshus.
Det bestod af en temligen väl bibehållen och ganska stor tvåvånings hufvud-
fryggnad, i hvars nedra våning en första klassens och en andra klassens restaurationer
voro inrymda. Rummen i öfra våningen voro uteslutande iordningställda för de
vägfarandes räkning, hvilka togo in på värdshuset och anlitade dess gästfrihet öfver
natten. Från båda ändarne af hufvudbyggnaden utgingo två betydligt mindre flygelbyggnader
dock så, att de icke voro sammanbyggda med värdshuset. Dessa
flygelbyggnader användes dels af husets folk och dels af tjenarne .till de förnäma
främlingar, som under sina resor genom byn der ganska ofta togo härberge
öfver natten. Värden var en gammal, hederlig gråhårsman, f. d. underofficer af kurdisk
härkomst, som utan minsta motsträfvighet lät kommendera sig af sin i allo aktningsvärda
hustru, hvilken var familjens a och o och den herrskande viljan inom
värdshuset. Det var redan skymning, då Svan och Lejon anlände till värdshuset, framför
hvars port de stannade och stego ur sadeln.
o

288
Värden var händelsevis ute på trappan, och då han fick se de båda ryt-
tarne, skyndade han öfver gården emot dem antagligen i akt och mening för att
fråga, hvad de önskade.
Men i detsamma trädde ett litet klotrundt, äldre fruntimmer ut genom dörren
till den ena af flygelbyggnaderna, satte händerna i sidorna och ropade i ganska.
respektingifvande ton till den tjenstvillige värden:
“Jose, hvad tager du dig till? Här är inte platsen lör dig. Gå genast
in till pigorna i köket och se efter, att de icke äta upp paien och de andra Guds
gåfvorna, som jag lagat i ordning åt det väntade herrskapet! Men skynda på!“
Värden gjorde på sekunden militäriskt helt om midt på gårdsplanen och
hastade in.
Samtidigt härmed slank en af de q vinliga tjenarne med blixtrande ögon och
blossande kinder ut ur hufvudb3^ggnaden och yttrade synbarligen vred och i pipande
falsett till det klotrunda fruntimret:
“Åh, vi veta, hvad vi göra, frun, utan att det tränger till att inrätta ett
öfverkocksembete ! ‘ ‘
“Är det du,. Lisett, som yttrar dig så? Kom genast hit!“ sade frun.
“Jag menade ingenting illa, kära frun“, svarade Lisett, som icke tycktes
vara mycket hågad för att närma sig den klotrunda.
“Kom hit på ögonblicket bara, säger jag!“ uppmanade denna med ett sådant
uttryck i rösten, att Lisett icke vågade annat än hörsamma befallningen.
I nästa sekund smällde ett par bastanta örfilar, beledsagade af följ ande ord:
“Pallra dig nu genast in och håll tand för tunga en annan gång!“
Pigan försvann, och värdshusets klotrunda värdinna gick med taktfasta steg
och händerna fortfarande i sidorna fram till gårdsporten, framför hvilken lifdraban-
terna stigit ur sadeln.
“Ämnen I eder hit in, mine herrar, och i så fall hvad önsken I eder?“
“Vi skulle gerna vilja ha oss ett rum öfver natten“, svarade Arvid.
“Det var verkligen tur, att I kommen så tidigt. Haden I anländt något senare,
hade säkerligen alla gästrummen varit upptagna. Nu finns det ett qVar, och
det skolen i få.“
“Tack, min bästa fru“, sade Svan. “Mina fäders Gud löne eder för eder
goda handling mot oss hebreer!“
“Håll inne med tocket pladder, min herre! I ären icke mer judar än jag
judinna, och söka draga mig vid näsan det går inte. Nå, nå, här kunnen I vara
säkra, hvilka I än ären sedan, till och med om I voren de argaste svenskar.“
“Men, min bästa fru, jag försäkrar — —.“
“Gör inte det! Stigen i stället in genom porten, mine herrar! — —
Lisett ... ! Lisett . . . !“
Hon, som nyss förut gjort närmare bekantskap med värdinnans knubbiga
händer, skyndade genast ut ur värdshuset och fram till sin manhaftiga matmoder.
“Hvad befaller frun?“ frågade pigan med skygghet i rösten.
“Visa dessa herrar upp till det gästrum, hvilket ännu icke är abonneradt!
Du vet ju, hvilket det är?“

289
“Ja-“. “Än hästarne då?“ sade Arvid. “Dem måste vi först ställa in.“
“Bry eder inte om dem! Jag skall sköta om den saken lika väl som ni.“
“Men de äro något ystra af sig och — —.“
“Se så, bråka nu inte! Jag har haft långt uppsluppnare hästar att göra
med än de der. De äro ju spaka som lamm.“
Vid dessa ord fattade den karlavulna värdinnan de båda springarne i tygeln.
Det hjelpte rakt inte, att lifdrabanterna protesterade deremot. De måste
leende lemna hästarne åt henne, och med tydligen stor vana och säker hand förde
hon dem till stallet, hvilket var beläget bakom den venstra flygelbyggnaden.
Svan och Lejon följde emellertid med efter, och sedan djuren blifvit insatta
och försedda med foder, hvilket värdinnan ställde om, uppsökte de, vägledda af
Lisett, sitt rum. Detta var i likhet med de öfriga gästrummen beläget i andra våningen,
hvilken tudelades genom en korridor af husets hela längd. Omedelbart invid
trappnedgången samt åt gårdssidan till fanns det rum, som anvisats de två
svenskarne. Sedan de inkommit dit, och Lisett tändt ett par talgljus, frågade Svan
henne, hvad det var för andra resande, som tagit in på värdshuset.
“Ah, det är allt möjligt slags folk“, svarade hon. “Här finnas polackar
och sachsare, gårdfarihandlande och landtmän, och alla tala de om svenske kungen
och hans segrande här. Men det är sådana saker, som jag inte begriper mig på.“
Svans och Lejons blickar möttes, och i dessa blickar låg en hel verld förborgad.
“Då kanske ni, Lisett, äfven har reda på, när ryssarne ledo sitt stora nederlag
mot svenskarne?“ sade Arvid.
“Nog hörde jag värden tala derom, men jag kommer sannerligen icke
ihåg det.“ “Nå, det gör också detsamma. Vi äro icke så nyfikna af oss precis. Men
det vill jag dock säga“, yttrade Svan, “att vi skulle ha känt oss mera tilltalade
af att höra, det svenskarne i stället fått stryk.“
“Ja, så säger äfven värden. Se, han är kurländare, han, och hatar svenskarne
af hela sitt hjerta. Men här står jag och pratar, så jag rakt glömmer bort
det förnäma herrskapet, som skall komma hit i qväll.“
“Det måtte väl vara riktiga högdjur, kan jag tro, efter ni gör så stort väsen
af dem. Känner ni dem, Lisett?“ sade Arvid, utan att han kuude göra klart för
sig, hvarför han så plötsligt blifvit intresserad af att få veta något om de väntade
personerna. “Jag vet ingenting mer, än att det skall vara en förnäm tysk herre med sin
unga fru, eskorterade af en hel mängd med lakejer. En af dessa anlände hit i dag
strax efter middag och beställde rum för sitt herrskap jemte deras följe. De skola
ha de två intill detta gränsande rum; och nu måste jag aflägsna mig för att se efter,
att allt är i ordning der inne.“
“Innan ni aflägsnar eder, Lisett, skulle vi gerna vilja veta, huruvida det kan
gå för sig att få litet mat hit upp,“ sade Arvid.
“Mycket väl. Skall det vara nu genast?“
o
Kung Karl deu nnge hjeHe. 15 a.

290
o ' - - -
“Ah nej, vi kunna godt vänta ett par timmar dermed.“
“Desto bättre för mig,“ svarade Lisett, som troligen glömt bort de erhållna
oríllame, och nu med ett soligt leende på läpparne sväfvade ut ur rummet. Hvad
orsaken till hennes glädje kunde vara, är icke precis så lätt att säga. Möjligen
hade hon läst sig vid den redlige Lejons kraftiga gestalt, ty under hela tiden, hon
samtalat med Svan, hade hon med stort intresse betraktat Erik, hvilken egde ett
mycket sympatiskt och vinnande utseende. Med få ord : lifdrabanten Lejon var, utan
att han sjelf visste det, en riktig “fruntimmerskarl.“ —
“Hvartör vill du icke, att vi intaga vår måltid nere i restaurationslokalen?“
frågade Lejon sin kamrat, sedan Lisett stängt dörren efter sig.
“Jo, det är på goda grunder, jag önskar, att vi måtte bli serverade' här i
rummet. Som du hörde, så sade ju värdinnan oss rakt i ansigtet, att vi icke äro
några schackerjudar, eller med andra ord att vår förklädnad är misslyckad. Äro
nu skänkrummen der nere fulla af sachsare och polackar, och vi trädde in till dem,
kunde vi lätt leda uppmärksamheten på oss, misstänkas samt råka illa ut. För
öfrigt har jag ett annat skäl, hvarför jag vill, att vi icke lemna rummet“.
“Och hvari består det?“
“Jo, jag önskar, att vi skola afvakta det der främmande herrskapets ankomst
och söka utforska, hvad för personer det egentligen består af. Jag vet inte, hur
