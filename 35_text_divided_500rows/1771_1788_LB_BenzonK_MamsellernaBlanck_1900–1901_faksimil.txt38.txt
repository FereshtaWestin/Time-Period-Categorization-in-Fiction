tonvikt på orden fortfor:
— Gamle vän, hör noga på, och jag hoppas att du
skall sluta dig till min åsikt. . . Båda veta vi att ett
svårt, ja, ett ohyggligt brott varit nära att krönas med
framgång i grefve von Anckarhjertas hus. Båda känna
vi den brottslige, och skulle ännu den minsta tillstymmelse
till tvifvel återstå, så skingras det af denna lilla flaska,
som jag ej drog i betänkande att tillägna mig ur den
dödes ficka.
— Alldeles riktigt, instämde den gamle läkaren med
förnumstig min. Jag måste tillstå att det ej längre kan
finnas något tvifvel.
Han var nyfiken och undrade hvart hans interloku-
tör ville komma med denna i hans tycke något långrandiga
inledning.

607
— Nå, tilläde lian, hvad har kära bror ytterligare
att säga? — Hvad jag har att säga? yttrade polismästaren allvarligt,
i det han upprepade frågan. Hvad jag har att
säga är följande: Den brottslige eller kanske, rättare
sagdt, den ene af de brottslige, har redan blifvit straffad
åtminstone för detta lifvet. Det vill säga att han är oåtkomlig
för den jordiska rättvisan . . .
— Jaha, det är alldeles säkert! instämde Ternelius.
Därpå kan jag med full öfvertygelse gå min läkareed.
Gubben tog ytterligare en pris snus, liksom för att
bekräfta sitt utlåtande.
•— Nå väl, då är hemligheten således delvis be-
grafven? — Ja, åtminstone hvad mig vidkommer! sade ar-
kiatern med en liflighet, som han sällan lade i dagen.
-— Mig också! förklarade Liljensparre. Nå väl, hvilken
är brors åsikt om unga fröken . . . medbrottslingen, eller
hur vi lämpligast skola kalla henne?
— Hm! utlät sig arkiatern betänksamt. Jag har
aldrig gjort sinnessjukdomarna till föremål för mitt speciella
studium . . . Men monsieur Bardoux, min franske
ämbetsbroder, på hvars omdöme jag redan lärt mig sätta
stort värde, påstår sig med visshet kunna säga att förståndets
ljus icke för alltid slocknat hos den arma, vilseledda
flickan.
—■ Således livilar hemligheten i tryggt förvar äfven
på det hållet. . . Unga baron von Silfverhorn är af en
alltför ädel natur att skvallra ur skolan, och på den
franske doktorn, monsieur hvad han nu heter igen, kunna
vi väl också lita, om jag icke alltför mycket misstagit
mig på mannen.
— Jag tror att bror kan vara fullkomligt lugn i det
hänseendet, yttrade den gamle vetenskapsmannen med

608
osminkad öfvertygelse. I motsatt fall skulle jag också
ha misstagit mig — men det gör jag med förlof sagdt
ytterst sällan . . . Jag tror mig känna människorna.
— Det vågar väl knappast någon bestrida, instämde
Liljensparre artigt.
Gubben Ternelius myste med synbart välbehag åt
komplimangen. Han anade nu hvaråt polismästarens många ord syftade,
och han ifyllde själf Liljensparres tankegång:
— Jaha, och så ha vi gamle Larsson, grefve Anckar-
hjertas barndomsvän och trotjänare. För honom ansvarar
jag som för mig själf. Vidare bankiren vid Storkyrko-
brinken. Hvad honom beträffar . . .
— ... är han ädling ända ut i fingerspetsarna, afbröt
Liljensparre. Och hos honom tror jag hemligheten vara
lika godt förvarad som hos någon annan.
— Det stämmer fullkomligt öfverens med min åsikt,
sade Ternelius. Hemligheten är på alla håll i tryggt förvar.
Och det är väl brors mening att så må förblifva?
Jag tror mig åtminstone ha gissat det.
— Skarpsinnig som alltid! svarade polismästaren med
en lätt ironi, som undgick den andres uppmärksamhet.
Ja, kära bror arkiater, hvarför icke undvika en onödig
skandal, då den kan undvikas? Hvarför rota i eländet,
då det är öfverflödigt och ej tjänar till minsta nytta?
— Nej, bror har rätt, instämde gubben.
— För öfrigt kan jag tala om, fortfor Liljensparre,
att jag redan i dag skulle häktat den nu oskadliggjorde
skurken, äfven om jag inte af en ren slump hade anträffat
den mordiska lilla flaskan i hans ficka.
— Verkligen?! utbrast arkiatern utan att lägga band
på sin häpnad.
— Ja, så är det, bekräftade Liljensparre, som i tan-

609
karna roade sig åt den öfverraskning, han skulle bereda
den gamle æskulapen.
— Det hade väl i alla fall varit något djärft, till
och med för dig, min allsmäktige bror! menade han.
Mycket djärft till och med! Betänk bara: inga klarare
bevis! Och en så intrasslad och oviss process det skulle
ha blifvit, om uslingen helt enkelt behagat neka! . . .
Nej, käre bror, du skulle helt säkert ha tagit dig vatten
öfver hufvudet!
Gubben Ternelius uttalade denna vidlyftiga harang
i ett tonfall af orubblig öfvertygelse.
Men den andre, den kallblodige polismannen, lät sig
icke imponeras af detta svallande ordflöde, utan fortfor
säfligt :
— Nå, men om grefve Rudolf von Adelhjelm händelsevis
hade andra, om också ej alldeles lika rysliga
brott på sitt samvete?
— Andra brott? stammade gubben.
Han kände sig ej litet förbryllad inför detta nya
perspektviv. — Ja, svarade polismästaren. Andra brott. . . Bror
hörde inte galet.
— Hm! . . . Jag förstår. Bror menar hans mångfaldiga
slagsmål och kärleksäfventyr och andra snedsprång,
inte sannt? Men aldrig har jag hört att man
arresterar en medlem af Sveriges allra förnämsta högaristokrati
för sådana, hm! . . . hvad skall jag kalla det?
. . . hvad skall jag kalla det? ... för sådana bagateller,
sådana tjufpojkstreck, hur man nu vill säga .. .
-— Nej, tyvärr inte, det har bror ganska rätt i, utlät
sig Liljensparre ej utan en viss bitterhet.
— Nå hvad gäller det då? frågade den gamle läkaren
nyfiket. — Ett verkligt brott, för hvilket bror utan tvekan
skulle låta häkta till och med själfva landtmarskalken,
Mamsellerna Blanck. 77

610
om bror innehade det ansvarsfulla ämbete, som hans
majestät allernådigast behagat anförtro sin ringa tjänare!
Dessa ord, som yttrades med det djupaste allvar,
den djupaste högtidlighet, förfelade ej att göra det åsyftade
starka intrycket på den ålderstigne æskulapen.
Han såg på lagman Liljensparre med en blick, hvari
lästes den mest oförställda förvåning.
En landtmarskalk ! stammade han. Då måste det
min själ gälla mycket allvarsamma saker!
■ — Falskmynteri! svarade polismästaren lugnt, men
med inre glädje öfver den gamle vetenskapsmannens
nästan komiska häpnad.
Han gick nu rakt på saken och redogjorde i utförliga
ordalag för den bekännelse, som han, tack vare vissa
mystiska åtgärder, lyckats afpressa den häktade fransmannen,
vår gamle bekante Eusèbe Legrand, den där
ock kallade sig Eugène Leblanc.
Sedan gubben Ternelius någorlunda hämtat sig från
sin öfverraskning öfver de märkliga upplysningar han
inhämtat, började han fundera och tycktes plötsligen
komma på en ny tanke.
Han utbrast nämligen:
— Men då kommer ju i alla fall en skugga att '
kastas öfver grefve Rudolf von Adelhjelms namn.
Gubbens aristokratiska sympatier kunde knappast
gifva sig mera otvetydigt tillkänna än i detta nästan
harmsna utrop.
— Det har jag aldrig förnekat, och det kan inte
heller hjälpas, genmälde lagman Liljensparre något sarkastiskt.
Hans ursprung var ju demokratiskt, och hans själsanläggning
präglades ej af samma aristokratiska tendenser
som den gamle arkiaterns.
— Jag kan väl knappast förmoda att kära bror tycker

611
att det är så stor synd om den uslingens minne? fortfor
Liljensparre. — Hm! . . . Visst inte, men i alla fall. ..
— Se så, bror arkiater, hufvudsaken blir ju ändå
att familjen Anckarhjerta ej på något sätt inblandas i
den bedröfliga historien, och vi ha ju kommit öfverens
om att detta bör undvikas.
De båda herrarne hade under loppet af detta samtal
ej hunnit längre än till hörnet af dåvarande Jakobsgränden,
numera kristnad till Jakobsgatan efter att någon tid
hafva hetat Nya Kungsholmsbrogatan. De hade nämligen
upprepade gånger stannat på vägen.
Nu togo de afsked af hvarandra.
Gubben Ternelius, som ju bodde vid nämnda gata,
vandrade hemåt, och Liljensparre styrde sina steg nedåt
staden för att återvända till sina många och ansträngande
plikter. Innan han skred till arbetet satt han emellertid
en god stund och grubblade öfver de sednaste dagarnas
tilldragelser. En fråga, som ej ville vika ur hans tankar, formulerade
sig sålunda:
— Hvarifrån hade den aflidne grefve von Adelhjelm
fått den mordiska giftflaskan?
Sträng uppsyn hade börjat hållas öfver utlämnandet
af gifter från Stockholms den tiden fåtaliga apotek. Och
dessutom : flaconen var ingen vanlig apoteksflaska och på
dess etikett förekom livarken läkarens ordination eller
provisorns signatur.
»Tinctura nucís vomicce» helt rätt och slätt.
Medan polismästaren ännu satt fördjupad i sina funderingar
hördes en knackning på dörren, som omedelbart
öppnades efter Liljensparres otåliga:
— Stig in!
Två polisbetjänter visade sig, och mellan dem båda
en man, hvilken vi genast igenkänna såsom ingen mer

HI
■ *.* . ■
'
~*v,
"'. ' - - - ___

613
och ingen mindre än vår gamle bekante markis de La
Chapelle. — Nå, hvad är det nu igen? frågade Liljensparre
utan att lägga band på sin otålighet.
Han hade trott, att han ostörd skulle få ägna sig åt
sitt arbete.

^ ^\V Tftv ^>v Ä
35 .
Eusèbe Legrand tillkallas som tolk.
— Ursäkta, nådig lagman, sade den ene af »sbirrerna»,
vi ha en lång tid haft ögonen på den här gynnaren . . .
Han har förefallit misstänkt, och nu ha vi knipit,honom.
— Nådig lagman får själf af göra om vi handlat
riktigt, tilläde den andre polisbetjänten.
— Jaså, det får jag verkligen? brummade Liljen-
sparre ironiskt.
Ännu hade han blott ägnat en flyktig blick åt den
arresterade. Men med denna enda blick hade han läst
så mycket som en skicklig polisman gärna kan lära vid
första ögonkastet.
Fransmannen uthärdade hans blick helt oförskräckt,
åtminstone af det yttre att döma. I likhet med så många
af sin nation var han nämligen en fulländad skådespelare.
Dock skulle en skarpsynt iakttagare utan synnerlig
svårighet hafva märkt att hans händer lindrigt darrade,
om också ansiktet präglades af lugn och den smärta gestalten
var orörlig.
Liljensparre vände sig åter till sina underlydande och
frågade ;

615
_ Nå, hvad gaf er anledning till att arrestera denne
herre? Jag kan se att han är utländing ....
— Så är det, nådig lagman, vi begripa inte ett ord
af hvad han babblar. Men se, saken är den att, när vi
för en stund se’n kommo från en visit hos en tjufgöm-
mare vid Saltmätaregatan hörde vi ett konstigt buller från
huset bredvid. Vi stego in och träffade den här fina
kavaljeren. Han hade visst sysslat med nagia konstiga
apoteksblandningar, och någon af dem hade exploderat,
efter livad madam Gapplund, hans värdinna, sa’.
_ Jaså, vidare! uppmanade polismästaren, som började
förnimma ett visst intresse, då han hörde ordet
»apoteksblandningar». — Det var ett fullständigt apotek med en hel massa
burkar och flaskor och konstiga saker i rummet. Vi togo
med oss några som prof, i fall det skulle roa nådig lagman
att titta på skräpet.
— Det var förståndigt, min bästa Fågelberg, sade»
Liljensparre ytterst nådigt.
Han vädrade intressanta saker, och lät polisbetjänten
därför hållas med sin talträngdhet.
Den af »sbirrerna», som tilltalats med det vackra
namnet Fågelberg, plockade nu en hel samling flaskor ur
fickorna och ställde dem med yttersta varsamhet på bordet
framför polismästaren.
Denne ägnade dem emellertid till en början icke någon
uppmärksamhet. Han fixerade den arresterade fransmannen med genomträngande
blick.
Markis de La Chapelle tycktes dock ej särskildt besvärad
af den efter explosionen kommande expositionen.
Han visste nämligen bättre än någon annan att de
flaskor, hvilka »tagits som prof», innehöllo uteslutande
oskyldiga — ofarliga kemikalier, som hafva sin, plats

616
gifven i hvarje laboratorium, äfven af den mest primitiva
beskaffenhet. Därför uthärdade han utan alltför mycken oro polismästarens
forskande blick, ehuru han ingalunda kände
sig odeladt behaglig tillmods.
Först efter en half minut befattade sig Liljensparre
med de på bordet uppradade etiketterade flaskorna af
olika storlekar, några tillslutna med vanliga korkar, andra
med glasproppar.
Han spratt ögonblickligen till i trots af den själfbe-
liärskning, som ytterst sällan svek honom. Den flacon,
som han tillägnat sig ur den döde Adelhjelms västficka,
hade hittills stått på en undangömd plats på bordet.
Han tog nu fram densamma och jämförde handstilen på
dess etikett med de öfriga flaskornas.
Alldeles riktigt!
Det kunde ej finnas något tvifvel!
Flaconen med det dödande giftet ledde sitt ursprung
från samma man, hos hvilken allt det andra tagits i
beslag !
— Jag tyckes ha gjort en god fångst! sade polismästaren
för sig själf.
Därefter lyfte han ännu en gång sin forskande blick
mot fransmannen.
Denne hade vid åsynen af strykninflaconen märkbart
bleknat, och man kunde nu tydligt iakttaga huru benen
skälfde under honom.
De båda polisbetjänterna drogo sig tillbaka efter en
vink af Liljensparre, som sträckte fram flaconen mot den
andra och frågade:
— Känner du igen den här?
»Du» var vid denna tidpunkt och mycket längre
fram det vanliga tilltalsordet till anklagade personer, vare
sig de öfverbevisats eller icke om sin påstådda brottslighet.

GIT
Den högförnäma markis de La Chapelles innersta
känslor skulle tvifvelsutan ha råkat i uppror, om han
anat att en »barbarisk» polismästare djärfts titulera
honom »du»!
Som han emellertid ej förstod repliken svarade hau
icke, utan skakade endast på hufvudet.
Liljensparre erinrade sig nu att han hade med en
utländing att göra.
Och han, som trots all sin intelligens ej var utrustad
med något synnerligt språkgeni, yttrade nu med stapplande
tunga orden:
Parlez-vous français?
Markis de La Chapelle, som i trots af den otrefliga
situationen ej förmådde undertrycka ett småleende åt den
knaggliga prononciationen, svarade med en förbindlig
bugning :
Oui, monsieur.
— Nå, då är det ju väl att jag har en tolk så nära
tillhands, yttrade polismästaren, mera för sig själf än
till den andra.
Han ringde på klockan, och signalen hörsammades
ögonblickligen. Åt den inträdande polismannen sade Liljensparre
helt kort:
— För upp häktade Eusèbe Legrand!
Då markisen hörde detta namn spratt han våldsamt
till.
Han kunde icke fullt klart göra sig reda för af
hvilken anledning det skedde.
Men så mycket var han i alla fall öfvertygad om
att det icke var första gången i sitt lif som han hörde
detta namn, hvilket ju tydligtvis röjde en landsman.
Emellertid lugnade han sig i medvetenheten om att
han snart skulle få visshet i denna. Måhända förnam
—
—
Mamsellerna Blanck. 78

618
lian också en dunkel aning om att han snart spelat ut
sin skändliga roll här i jordelifvet.
— Eli lien! ... Va la langue! sade han för sig själf
med den lindriga axelryckning, som är betecknande för
den franska nationen.
Afven Liljensparre hade lagt märke till det intryck,
som nämnandet af den andres namn gjorde på den individ,
som stod framför honom.
— Ah! tänkte han . . . Förmodligen en medbrottsling,
fastän den här otvifvelaktigt är hvad man kallar en bättre
karl . . . Skulle Legrands vittnesmål således ej ha varit
fullständigt? . .. Längtar han kanske efter mera traktering,
den göken?. . . Välan, i så fall skall han få sin vilja
fram . . . Det lofvar jag heligt och dyrt!
Han försjönk ånyo i funderingar och log ett bittert
löje. — Men, sade han för sig själf, grefve Rudolf von
Adelhjelm var ju också en »bättre karl», om någon
kunde kallas det! . . . Och likväl! . .. »Bättre» och »sämre»
kommer visst på ett ut! . . . Så snart brottet får makt med
människan, äro alla lika goda kålsupare.
Den hederlige polismästaren bekräftade denna visa
sentens med ett par prisar af sitt spanska snus.
Nu öppnades ändtligen dörren, och ännu en gång
spratt markisen till, dock nu ännu våldsammare än
förut. Intet tvifvel!
Denne svartmuskige man var den samme som en
gång i tiden nere i det sköna Provence varit honom
behjälplig vid utförandet af de nattsvarta planer, som
delvis misslyckats.
Det var hans rival grefve Louis de Montagnes betjänt!
Det var Eusèbe Legrand, han och ingen annan!
Hvad skulle väl nu hända?

619
Många brydsamma situationer hade han mött här i
lifvet, men knappast någon så brydsam som denna långt
uppe i »Ultima Thule».
Han började ångra att han styrt sin äfventyrliga
färd till detta »isbjörnarnas och den eviga snöns land»,
som hette Sverige 1
Men hvad som en gång var gjordt kunde tyvärr icke
ändras. Han tillkämpade sig en viss resignation och
var beredd på att oförskräckt möta hvad än komma
kunde. Hvad beträffar Eusèbe Legrand, alias Eugène Leblanc,
hade han alltifrån sitt inträde i polismästarens kabinett
oafbrutet stirrat ned mot golfvet.
Han hade icke ens lyft ögonen mot Liljensparre och
följaktligen ännu mindre varseblifvit den högvälborne
markis Henri-Albert de La Chapelle, i trots af att han
i nuvarande stund utgjorde föremålet för denne tvetydiga
individs Migaste uppmärksamhet.
Polismästaren tog omedelbart till ordet och yttrade
i kärft tonfall, om också med en viss anstrykning af
humor :
— Hör på, munsjör Snus eller hvad du heter . ..
För en gångs skull kan du få tillfälle att göra nytta här
i världen ... Du är af naturliga skäl mera hemmastadd
i fransyska tungomålets parlerande än jag, och här ser
du en herre, som inte hunnit lära sig svenska... En
landsman till dig.
Han gjorde med handen en åtbörd mot markisen,
som stod på ett par stegs afstånd från Eusèbe Legrand,
till det yttre en bild af det fullkomligaste, kallblodigaste
lugn. Eusèbe gjorde långsamt en half vändning och varse-
blef först nu markis Henri-Albert de La Chapelle.
Till en början hejdade sig uslingen, liksom om han
förstenats.

620 Hans hjärta klappade våldsamt, och ögonen stodo
vidöppna. Hans anletsdrag kunde ej ha varit mera förvridna
om han skådat en fasansfull spöksyn, ett antikens medusa-
hufvud. Kallsvetten sipprade fram på hans fårade panna,
och tänderna skallrade mot hvarandra, liksom om han
råkat ut för en frossbrytning.
Slutligen lyckades han dock med uppbjudande af
en våldsam ansträngning, hväsa fram orden:
— Ni?! . . . Ni?! ... Är det verkligen ni, markis? .. .
Eller är det kanske en bedräglig synvilla, som min och
er gemensamma skyddspatron djäfvulen skickar mig på
halsen?! Naturligtvis urladdade han sig denna harang på sitt
eget modersmål.
Liljensparre kände sig nästan road af detta dramatiska
uppträde. Han lät tummarna snurra rundt om hvarandra och
betraktade de två hvarandra så värdiga stallbröderna
och landsmännen. Han tog en pris snus och yttrade säfligt:
— Herrarna tyckas vara gamla bekanta?... Så
mycket bättre ... I så fall är ju en formlig presentation
öfverflödig . . . Men nu . . .
Eusèbe Legrand gaf honom ej tillfälle att fortsätta
den påbörjade repliken.
Med ögon, som gnistrade af det vildaste hat, fullföljde
han, alltjämt vänd mot markisen, sin ursinniga
utgjutelse. — Ah! . . . Ändtligen träffar jag dig, bandit! . . . Dig,
som varit mitt lifs onda ande, som inledde mig på brottets
bana, mig, bondgossen, som kanske hade mina fel,
som kanske var mer än lofligt lättsinnig, som kanske ej
alltid var så nogräknad, men som småningom blifvit en

621
nästan lika stor skurk som du själf!. . . Ändtligen träffar
jag dig, usling! !... Ett brott mer eller mindre gör
ingenting till saken, och nu har du, så sant jag heter
Eusèbe Legrand och är en fullfjädrad skälm, sett din
sista stund!
Hvad som nu följde tilldrog sig på otroligt mycket
kortare tid än vår penna förmår skildra detsamma.
Redan vid det första förhöret inför polismästaren
hade Eusèbe Legrands forskande falkblick med lystnad
fäst sig vid ett föremål, som tjänstgjorde i egenskap af
ett slags brefpräss på skrifbordet.
Det var en lång, malajisk dolk af den typ som
kallas kris, konstnärligt ciselerad och med ett guldfäste
hvars topp pryddes af en ovanligt stor smaragd. Hela
fästet var för öfrigt infattadt med dyrbara ädelstenar af
olika slag — diamanter, rubiner, safirer, turkoser, topaser,
korunder och de stenar, som på grund af sitt utseende
benämnas kattögon.
Det kostbara mordverktyget var en gåfva åt Liljen-
sparre från konungen, som själf en gång fått sig detsamma
föräradt af den kungliga skökan grefvinnan du
Barry, fordom känd såsom glädjeflickan Jeanne Vau-
bernier. Innan vare sig polismästaren eller markisen kunde
förhindra det hade Eusèbe Legrand bemäktigat sig dolken
och ett par sekunder efteråt satt den ända till fästet i
markis Henri-Albert de La Chapelles hjärta.
Utan att gifva ett ljud ifrån sig störtade den franske
ädlingen som en tung massa till golfvet.
Stynget hade varit säkert måttadt och tilldelats med
stark arm.
Markis Henri-Albert de La Chapelle tillhörde ej
längre de lefvandes antal.
Han var död — oåterkalleligen död.

622 Och hans otaliga illgärningar hade helt plötsligt
blifvit straffade på ett sätt, som måhända synes läsaren
alltför mildt — särskildt vid tanken på ett af hans offers,
den ädle grefve Louis de Montagnes årslånga martyrium.
Eusèbe Legrand stod där med armarna korslagda
öfver bröstet.
Han föreföll så lugn som om alls intet ovanligt inträffat
— som om han till exempel dödat en fluga. Icke
en muskel rördes i hans magra anlete. Men i de mörka
ögonen lyste en hemskt triumferande glöd.
Liljensparre tycktes, så härdad han än var gentemot
egendomliga uppträden, till en början fullständigt hafva
förlorat fattningen, svikits af sin i allmänhet så pålitliga
själsnärvaro. Han reste sig till hälften från sin stol, men sjönk
ögonblickligen tillbaka på densamma, i det han svettades
och pustade. I sin häpnad glömde han att hämta nödig själsstyrka
ur snusdosan, som annars mången gång visat sig
vara en god hjälparinna, till och med under rätt bryd-
samma omständigheter — och vi uttala i förbigående
den förmodan att många oförbätterliga snusare gjort
samma angenäma erfarenhet.
Något måste emellertid göras, och Liljensparre återvände
snart nog till besinning.
Han ringde våldsamt på klockan, hvarefter två af
hans »sbirrer» genast visade sig.
Man får icke förtänka dessa ordningens upprätthållare
att de ryggade tillbaka vid den syn som mötte dem vid
deras inträde i chefens kabinett, där ju annars den
punktligaste ordning var religion.
Från den döde, af dolken genomborrade mannen
på golfvet vandrade deras blickar till polismästaren och
från denna till Eusèbe Legrand, som alltjämt stod där
