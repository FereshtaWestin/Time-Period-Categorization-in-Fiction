556
het, som skulle hafva gjort heder åt den förstklassigaste
mästerkock. Ingredienserna köpte han själf.
Hans hufvudsakliga sysselsättning bestod i läsning
af otuktiga romaner med obesvärade gravyrer. Dessemellan
roade han sig med kemiska experiment, något
som föranledde madam Gapplund, hans värdinna, att
yttra åt en nyfiken kaffesyster:
— Karlen ä’ visst aftekare.
En dag — han hade då vistats ungefär två veckor
i Stockholm — medförde han till madam Gapplunds
oerhörda öfverraskning främmande, »storfrämmande» till
och med, enligt hennes åsikt.
Men detta har sin lilla förhistoria.
Vicomte Gaston de Bellemare eller han, som bar
detta namn, företog sin sedvanliga förmiddagspromenad
nedåt Drottninggatan, då han mötte en herre med aristokratiskt
yttre och som tvärstannade vid hans åsyn. Så
gjorde äfven vicomten.
— Ursäkta . . . Misstar jag mig, eller är det inte ... ?
— Vicomte de Bellemare, jo visst, alldeles riktigt,
bästa herr gr ef ve.
— Hm! Märkvärdigt i sanning!. . . Hvilken likhet!
Det förefaller mig som om . . .
— Ni misstar er inte, herr grefve, men jag anhåller
förbindligast att ni tillsvidare kallar mig vid det namn
jag uppgifvit. Jag har vissa skäl att, åtminstone ännu
så länge, dölja mitt eget.
— Det är således verkligen markis de La Chapelle,
som jag ser framför mig? . . . Ett angenämt sammanträffande,
på min ära.
— Nöjet är å min sida, herr grefve. Men jag ber,
kalla mig ej vid detta namn . . . Vissa omständigheter
som ej kunna intressera er tvinga mig att tillsvidare uppträda
under ett annat. Det är visserligen i högsta grad
motbjudande, men nöden har ingen lag.

557
— Som ni vill, herr vicomte. Grannlagenheten är
en dygd, som jag gärna skall utöfva för er skull.
— Tack! Och låtom oss nu tala om gamla minnen.
Vi ha ju rätt många sådana gemensamma, eller hur?
— Jo, det vill jag lofva! bekräftade den andre med
ett cyniskt leende.
Men det är kanske på tiden att presentera »vicomtens»
interlokutör. Det var ingen annan än vår och läsarens
gamla bekanta, grefve Adelhjelm. Denne hade för åt-

558
skilliga år sedan gjort markis Henri-Albert de La Chapelles
bekantskap i världsstaden vid Seine. De båda
ädlingarna hade trifts ypperligt tillsamman, ätit läckra
supéer och druckit eldiga viner i sällskap med lättfotade
nymfer i Palais Royal, låtit guldhögarne valsa på gröna
bordet samt i alla hänseenden fört det lif, som ännu i
våra dagar anses såsom tillvarons högsta fröjd af förnäma
odågor. Från början af denna berättelse erinrar sig läsaren
den ädle markis Henri-Albert de la Chapelle, upphofs-
mann en till det drama, som vi på dessa sidor sökt åter-
gifva. Han har länge varit försvunnen ur skildringen,
men han har ytterligare en roll att spela, och af detta
skäl framföra vi honom ånyo på skådebanan.
Hans öden, sedan vi sist skildes från honom, hafva
intet med denna berättelse att skaffa. Låtom oss endast
i korthet säga att de varit både omväxlande och stormiga.
Af den lefnadsfriske rouén hade utbildat sig en farlig
förbrytare, som längesedan utstötts ur de förnäma kretsar,
hvilka han genom sin börd tillhörde.
Upprepade gånger hade han kommit i obehaglig
beröring med ordningsmakten i sitt hemland, och under
de senaste fyra eller fem åren hade han ej vågat sätta
foten inom dess gränser. Ty där väntade honom fängelset,
ja, måhända stupstocken. Nu hade han efter många
irrfärder hamnat i Ultima Thule, där han någon tid
ämnade lefva på »besparingar» från spelbordet eller ännu
grumligare källor — ty den högvälborne markis Henri-
Albert de la Chapelle fuskade i litet af hvarje, enligt
hvad vi inom kort skola få erfara.
Samtalet mellan de båda herrarne fortsattes, medan
de vandrade gatan fram. Båda voro de »sköna själar,
som funnit hvarandra». Så väl den ene som den andre
var en paria i sin samhällsklass, om också den svenske

559
ädlingen icke ännu hunnit fullt så långt ned på sociala
trappstegens pinnar.
— Skulle ni inte ha lust att göra mig sällskap hem,
min bäste herr grefve? frågade markisen, som vi hädanefter
låta behålla sin riktiga titel. Jag bor ingalunda
furstligt, efter som mina tillgångar äro begränsade nu för
tiden. Men jag har några flaskor åttaårig Volnay, som
inte skäms för sig.
— Jag tackar, med största nöje, svarade Adelhjelm
förbindligt. Jag säger aldrig nej åt ett glas godt vin.
Det minns ni nog från flydda dagar.
— Ja, jag tycker nästan att jag vill påminna mig
det, svarade markis de La Chapelle med ett lätt skratt.
Och det var åtskilligt annat som ni tyckte om. Kommer
ni ihåg de muntra nätterna i Palais Royal. . . Minns ni
mörka Suzette? Blonda Hortense? Och rödhåriga Claire,
hon med det pikanta födelsemärket ett stycke ofvanför
strumpebandet? — Ja visst! I form af en vinbärsklase! Säg, lefver
hon ännu, den lilla Claire?
— Så ni pratar! Det är länge sedan hon skattade
åt förgängelsen. Hon slutade sina dagar på La Salpétrière*
stackars unge. Så går det med de flesta af
dem, då de inte spara till gamla dagar och tjänstgöra
som förmedlare på det området.
Adelhjelm småskrattade.
— I egenskap af »modehandlerskor»**, menar ni väl?
— Naturligtvis. Hvad skulle jag annars mena?
Samtalet fortgick i denna anda tills de båda herrarna
hunnit bestämmelseorten — markisens blygsamma boning
vid Saltmätaregatan. * Kvinnofängelse i den tidens Paris.
** Modehandlerskorna i den tidens Paris tjänstgjorde ofta som
kopplerskor.

560 Madame Gapplund neg ända ned till jorden, då hon
såg det fina främmande, som hennes hyresgäst medförde.
Det mm, som markis de La Chapelle bebodde, var
anspråkslöst möbleradt, men rymligt. Snart sutto de båda
herrarne i hvar sin gammaldags skinnklädda länstol och
gjorde all heder åt den burgundiska drnfvan, som också
var förträfflig. I ett af rummets hörn stod ett bord, belamradt med
större och mindre flaskor samt kemiska utensilier.
Det hade ej undgått markisens uppmärksamhet att
grefve Adelhjelm flere gånger kastat nyfikna blickar just
åt detta håll, utan att dock göra några frågor.
Förmodligen afhöll honom grannlagenheten därifrån.
— Ni tittar på mina flaskor? sade fransmannen slutligen.
— Ja, svarade Adelhjelm. Skulle ni möjligen ha
blifvit apotekare eller parfymör eller destillator på sista
tiden. Markisen skrattade.
— Visst inte, sade han. Men på något sätt måste
man ju fördrifva tiden i ensamheten, och jag fuskar då
och då med kemiska experiment. Det är en ganska intressant
sysselsättning, det kan jag försäkra . . . Och stundom
kan man till och med ha en smula nytta af den . . .
Det skadar ju inte att förena det nyttiga med det nöjsamma.
— Nej visst, instämde den andre. Hör nu, skulle
ni rent af vara giftblandare, min bästa markis?
Frågan framställdes i skämtsamt tonfall och åtföljdes
af ett skratt.
Grefve Adelhjelm lade ej märke till att hans värd
spratt till och att han dröjde ett par sekunder med
svaret.

561
— Giftblandare? sade markisen långsamt. . . Hm!
Het beror på hvad ni menar. Nog kan jag framställa
gifter och har gjort det mer än en gång . . .
— Verkligen? inföll grefven.
— Ja, svarade markisen. Det faller ju inom yrkets ram.
Han reste sig från stolen och gick långsamt fram till
det omtalade bordet, där han tog en liten flaska, som
innehöll en klar ofärgad vätska af samma utseende som
vatten. — Den där ser ju ganska oskyldig ut, sade han
småskrattande och höjde flaskan mot dagern.
— Ja, det gör den verkligen.
— Och likväl innehåller den tillräckligt mycket gift
att skänka den eviga sömnen åt ett dussintal personer.
— Verkligen?
— Ja! Fastän vätskan egentligen är afsedd att utrota
räfvar med, och inte människor, om man också
stundom påträffar räfvar i människogestalt.
Detta tillägg yttrades med ett skratt, så styggt, att
det nästan verkade hemskt. Och man kunde läsa ett
mordiskt uttryck i den talandes blick. Emellertid und-
gingo dessa enskildheter Adelhjelms uppmärksamhet.
— Det är således stryknin? frågade han med en
min af sakkännedom.
— Alldeles riktigt, svarade fransmannen. Stryknin
eller tinctur a nucis vomicæ. Det framställes af räfkaka,
som på det vetenskapliga språket heter nux vomica, egentligen
»kräknöt».
— Så intressant!... Aldrig visste jag att ni var en
lärd man, min kära markis! Den tiden jag gjorde er
angenäma bekantskap voro era böjelser riktade åt helt
annat håll! sade Adelhjelm med ett cyniskt skratt.
Markis Henri-Albert de La Chapelle, han, som en
gång i världen varit älskare åt en konungs frilla, drog
en lätt suck och ryckte på skuldrorna.
Mamsellerna Blanck. 71

562 — Man börjar bli gammal, svarade han. Voilà tout!
Han ställde därefter den lilla flaskan tillbaka på dess
plats. Grefve Adelhjelm följde den med blicken, och denna
blick hade ett särdeles underligt uttryck. Gång efter
annan förirrade den sig till det stora bordet, medan liba-
tionen fortsattes och innehållet i den femte volnayflaskan
expedierades. Båda herrarna voro nu tämligen upprymda, och deras
ansikten höljdes af den lifliga rodnad, som ett ädelt
bourgogne-vin i allmänhet åstadkommer. Konversationen
blef så fri, att den ej kan återgifvas i tryck — så själfs-
våldig att den skulle kommit en bordellägare att rodna
af sedlig harm.
Ändtligen fann grefve Adelhjelm det vara på tiden
att bryta upp. Han hade nämligen ett möte ute i staden.
— Och nu, min bästa herr markis, sade han, i det
han reste sig, måste jag tacka er för den ypperliga väl-
f ägnad en, lika förträfflig den som er spirituella konversation.
Henri-Albert de La Chapelle bugade sig och svarade
med samma förbindlighet:
— Det är tvärtom jag som måste tacka er, min bästa
herr grefve . . . Jag har aldrig något större nöje här i
världen än då jag får bjuda ett godt glas vin åt vänner,
som förstå att bedöma det och uppskatta det till dess
fulla värde.
De två adliga skurkarne tryckte hjärtligt hvarandras
händer. Grefve Adelhjelm tog i låsvredet.
I samma ögonblick som han öppnade dörren vände
han sig tvärt och sade i ett tonfall af utmärkt väl spelad
vårdslöshet: — A propos . . . Skulle ni, min bästa herr markis,

“"V- -i*
V ' » •i
MÜB

564
vilja förära mig ett litet minne af dessa timmar, som gått
alltför fort?
— Med största nöje . . . det vill säga om det står
i min makt, svarade markis de La Chapelle med en sirlig
hofmannabugning. — Jo, det gör det helt säkert. Har ni något emot
att låta mig få öfvertaga den där lilla flaskan?
Han gjorde en åtbörd mot bordet.
— Ah! Räf giftet?
— Räfgiftet, ja . . . Jag har en egendom som vimlar
af räfvar. De kanaljerna göra snart slut på hela den
vackra rådj ursstammen; och de äro så slipade att de undvika
saxarna.
— Visst får ni flaskan, sade fransmannen, i det han
gick och hämtade den på bordet samt lämnade den åt
Adelhjelm. Mexr för allt i världen, var försiktig och begagna
ej innehållet som gurgelvatten ! Ni kunde så lätt
råka svälja några droppar, och ni är ju ännu i era bästa
år. Tänk hvad de vackra stockholmskorna skulle sörja!
En sådan olycka vill jag inte ha på mitt samvete!
— Smickrare! skrattade Adelhjelm och slog den såte
stallbrodern på axeln . . . Var lugn! . . . Men farväl nu,
och au revoir hemma hos mig. . . det är ju öfverens-
kommet? Då han kommit ned på gatan, trefvade han på den
lilla flaskan, som tryggt hvilade i hans ficka.
Han mumlade med sina köttiga läppar förvridna
till ett djäfvulskt, mefistofeliskt löje:
— Nu gäller det endast att de dyrbara dropparna
komma till sin riktiga bestämmelseort! Det blir svårt,
och ännu vet jag ingen utväg, men satan, min gamle
skyddspatron, hjälper de sina, och jag torde väl få räkna
mig bland hans mest hängifna tillbedjare. Nog uppenbarar
han i sin vishet ett eller annat knep för mig, och
sedan . . . Ah, Lydia!

565
Den, som följt den högvälborne grefve Adelhjelm
på hans vandring nedåt Norrmalm, skulle hafva sett
denne fullblodsbandit styra sina steg till Grytgjutare-
gränden, just till det gamla fallfärdiga ruckel, där gumman
Britt-Sofie Blanck residerade och bedref sitt ruskiga näringsfång
till den utsväfvande allmänhetens tjänst.
Det var där han hade sitt angelägna »möte», och
det var där han, tack vare en ödesdiger slump, hittade
Hermine-Adelaïde-Constance von Anckarhjertas vapenprydda
spetsnäsduk.
De flesta af våra läsare torde redan hafva sett eller
åtminstone anat de tragiska följderna af denna olycksaliga
tillfällighet.
Var det för öfrigt en tillfällighet?
Var det måhända icke snarare en allvis Försyns
outgrundliga rådslag, som skulle leda allt till det bästa?
Läsaren blir framdeles i stånd att bilda sig en åsikt
härom. Vi vilja nämligen icke gå händelserna i förväg.
I denna invecklade härfva, som utgöres af vår berättelse,
finns ännu mer än en tilltrasslad knut att lösa, förrän
allt kan hinna en tillfredsställande upplösning.
Låtom således »intrigen» — såvida detta ord kan
tillämpas på en hufvudsakligen sannfärdig, blott delvis
romantiserad skildring — hafva sin gilla gång.

Ä Ä Ä Ä Ä Ä Ä
W* ^ ^ W W ^ W
31 .
Idyll.
Scenen är så landtlig som gärna tänkas kan.
En bondgård, hvars byggnader och närmaste omgif-
ningar med all önskvärd tydlighet angifva ägarens eller
förpaktarens ekonomiska välstånd — ett jämförelsevis
blygsamt välstånd, må så vara, men välstånd i alla fall.
Brännvin, slöseri och dryga skatter hade uppenbarligen
ej med sin förtärande fackla så mycket som snuddat
vid detta tjäll. Här hade en skald sådan som Oxen-
stjerna, en skaldinna som Anna Maria Lenngren kunnat
sitta och skrifva sina älskliga idyller i allsköns frid
och ro. Och detta fastän platsen låg så nära den flärdfulla
hufvudstaden att afståndet inskränkte och fortfarande
inskränker sig till en vanlig uppfriskande promenad —
åtminstone för dem som icke hugnats med liktornar,
podager och annat slikt otyg, som lägger hinder i vägen
för människans naturenligaste fortskaffningssätt.
Här residerade jämte sitt äkta vif den hederlige
dannemannen Håkan Lundin, den af oss redan omnämnda
kusinen till gumman med samma släktnamn — vår
hjältes forna amma och nuvarande trotjänarinna på gamla

567
dagar. Härute på Lofön arrenderade han, såsom vi redan
nämnt, ett kronohemman som födde tre kor och två
hästar. #
Det är skymning, en ljuf och härlig vårskymning.
Från himlen sänks ett alltmera mörknande och på samma
gång rogifvande dok öfver hela naturen, allt medan
folket därinne i den närliggande staden fortsätter dagens
strid och sträfvan för att i bästa fall några timmar
senare luta sina trötta hufvud till en välbehöflig hvila.
Härute i närheten af Nockeby bro är dagens landt-
liga äflan slutad för att återigen begynna nästa morgon,
så snart solen höjt sin eldkula öfver synranden. Håkan
Lundin och hans enda dräng ha redan för en timme
sedan återvändt från det brådskande vårarbetet. Hans
husfruga, den, enligt Sara Lundins utsago, något romantiskt
anlagda mor Beat-Kristin hade längesedan gemensamt
med sin piga afslutat kvällsmjölkningen.
Nu lade hon i köket sista hand vid tillredningen af
den enkla aftonvarden, som helt säkert skulle smaka
skönt för alla husets medlemmar.
Inne i det stora dagligrummet, hvilket äfven tjänstgjorde
som matsal — om vi få begagna ett så förnämt
uttryck — pickade den brokigt målade Mora-kloékan
sina enformiga, regelbundna slag. Gårdvaren, en mycket
oförarglig gårdvar för öfrigt, med det gentila namnet
Apollo, vanligen förkortadt till Pålle, låg i en vrå och
drog väldiga timmerstockar. Esomoftast lyfte han dock
det ena ögat och kastade en forskande blick mot det
stora furubordet.
Dock var det ej bordet som fängslade hans sporadiska
blickar, utan de två personer som tagit plats vid
detsamma.

568 Dessa voro husbonden, vår hederlige Håkan Lundin,
och drängen, som lystrade till det storståtliga namnet
Alexander Larsson, ehuru han i dagligt tal fick nöja sig
med den enklare beteckningen »Sander».
På bordet låg ett flera veckor gammalt nummer af
Stockholms-posten, Johan Henrik Kellgrens med fleres en
gång så tongifvande och för vår svenska vitterhet betydelsefulla
organ.
De förfriskade sig ur hvar sin mugg hembrygdt
färsköl, blossade på sin med »Fem Blå Bröder» stoppade
kritpipa, talade om väderlek och — politik. Och detta
senare samtalsämne låg ju nära till hands för hvar och
en under dåvarande politiskt upprörda tider.
Dock anse vi oss ej behöfva redogöra för innehållet
af deras snusförnuftiga kannstöperi — om nu dessa öfver
hufvud taget hade något innehåll. Så mycket framgick
emellertid af resonnemanget att både husbonden och
drängen voro rojalister af lifligaste öfvertygelse. Och
mången skål för »Tjusarkungen» tömdes helt visst mindre
ärligt i ädlingens champagne än i dessa odalmäns okonstlade
läskedryck.
\ i lämna nu fader Håkan och hans drängar för sig
själfva. Det lilla kronohemmanets »corps de logis» var nog
förnämt att bestå sig lyxen af ett gästrum, som likväl
— vi måste erkänna det — ytterst sällan eller aldrig
kom till användning.
Nyligen hade emellertid ett af de sällsynta undantagsfallen
inträffat.
Gästrummet hyste verkligen en gäst, eller, kanske
rättare sagdt, hvad vi i våra dagar pläga kalla en »inackordering».

569
Med romanförfattarens häfdvunna frihet från all
konvenans drista vi oss att aflägga ett besök hos gästen,
utan att dock störa henne i hennes ensamhet.
Tvifvelsutan har läsaren redan på grund af livad
förut antydts i denna berättelse gissat att denna gäst ej
var någon annan än Lydia Blanck, som vi tills vidare
måste kalla henne, Axel Anton von Silfverhorns ut-
korade brud.
Där hon nu i den ljumma vårkvällen sitter vid det
■öppna, med åtta små rutor infattade, gafvelfönstret erbjuder
hon en bild af svärmisk, rörande melankoli:
En långt senare diktande skald, Carl August Nicander,
skulle vid hennes åsyn hafva inspirerats till de oförgätliga
strofer som han ändock skref.
Mamsellerna Blanck. 72

570 De förekomma i hans stämningsfulla kväde »Aftonen»
och lyda: Hvad gör det att skymningen breder
sitt flor? Han är tankarnas vän.
Hvad gör det att solen går neder?
Hon kommer i morgon igen.
På purprade molnet hon blänker:
hon liknar den dödliges hopp,
ty knappt hon i väster sig sänker,
förrän hon i öster går opp. — — —
Ja, dessa två strofer kunna sägas innebära en del
af Lydias tankegång. Visserligen yttrade vi härofvan
att hon erbjöd en bild af svärmisk, rörande melankoli.
Men vi uttryckte oss då icke fullständigt.
Genom vemodet framlyste stundtals glimtar af hopp.
Hon anade, nej, hon kände med visshet, att hennes-
sol, som nu tycktes hafva sänkt sig, snart skulle gå upp
öfver en oändligt renare och klarare synrand.
»På purprade molnet hon blänker —-------»
Den unga flickan var så lycklig som hon gärna
kunde vara under slika dystra förhållanden. Ty var
icke hennes tro på den tillbedde bergfast?
Hennes vemodsfulla stämning kom öfver henne, endast
då hennes tankar flögo till de olyckliga systrarna,
på hvilkas brottslighet i ordets inskränktare mening hon
ju icke trodde. Äfven vid tanken på fostermodern, hvars-
brottslighet likväl stod klar för henne, kände hon sig
beklämd till mods.
Hon ville ju så innerligt gärna förlåta — hade redan
förlåtit! »Dömer icke, på det I icke mågen dömde varda!»
Denna flicka, hvars skaplynne af naturen var okonst-
ladt muntert och glädtigt, hade på samma gång den djupa
religiositet som upprätthåller modet äfven i de mörkaste

571
stunder, då för en människa af genomsnittstypen allt
synes vara oåterkalleligen, räddningslöst förloradt.
Hon ägde med andra ord den tro, som enligt Skriftens
liknelse »försätter berg».
Medan hon nu satt där och lät sina mörka ögons
blickar glida ut öfver Mälarens vatten ljusnade dessa
blickar alltmera.
Lydia smålog, hon log ett verkligt leende — nej, en
salig ängels.
Hennes anlete präglades af den öfversvinnliga fröjd
som kännetecknar keruber och serafer på de gamla italienska
mästarnes taflor. Hon skulle i detta ögonblick
ha varit den mest idealiska modell för en Rafael eller en
Guido Reni.
Hon började gnola... ja, till slut sjöng hon med
sin silfverklara stämma de härliga begynnelseorden till
det af Carl Michaels kväden, hvilket, om man får tro
Atterbom, skulle ha varit tillräckligt för ett grundlägga
Bellmans odödliga ryktbarhet:
Opp, Amaryllis, vakna, min lilla,
vädret är stilla,
luften sval.. .
Under tiden hade mor eller »madam», som hon helst
ville kallas, fått den tidiga kvällsmåltiden färdig.
Hon bar in de olika ingredienserna i tur och ordning:
det hemtjärnade smöret (smör var den tiden en
stor läckerhet, som sällan förekom annorstädes än på
rikemans bord), den hempressade osten (här gäller samma
anmärkning), den hemstoppade metvursten och allra sist
den ångande hafregrynsgröten.
Pigan — Malla hette hon — hade återvändt från
sin sedvanliga mjölksurrbeskickning till staden, så att allt

572
husfolket var fulltaligt. Håkan Lundins och Beat-Kristins
äktenskap var nämligen ej välsignadt med barn — en
omständighet, som djupt grämde de förträffliga människorna.
Knappast hade Beat-Kristin gjort sitt inträdde med
smörasken och brödet förr än hon ryggade ett steg tillbaka
och med harmsen stämma utbrast:
— Tvi vale . . . fi donc, menar jag. . . hur ni blossa,
era rackare! Ni förpesta ju hela rummet! Hva’ska’lilla
mamsell däruppe säga, den gudsängeln, som ä’ så delin-
kv.at och sangsibél! ? Säj, hva’ tro ni väl hon ska’ säja,
hon ska’ säja, hon som ä ett fruntimmer af bångtång?
Som våra läsare höra hade den goda Beat-Kristin
från sin tjänstetid i förnäma hus bibehållit några hågkomster
af franska tungomålet.
Skada blott att det kinkiga uttalet lade oöfverstigliga
hinder i vägen för dessa hågkomsters korrekta tillämpning.
Huru som hälst — med sina franska glosor imponerade
»madam» Lundin ofantligt på sin landtliga om-
gifning, särskildt det kvinnliga elementet däraf.
Håkan Lundin var ingen lättrörd natur.
Han drog ännu ett par bloss på kritpipan, hvarefter
han säfligt och godmodigt genmälde:
— Se så, lilla gumman, ta inte så illa åt dej! . . .
Det blir väl inte värre än att vi få öppna en smula på
fönstret. Inte tror jag för rexten, att lilla mamsell ä’ så
grufligt ömtålig, som du inbillar dig.
Vi äro skyldiga våra läsare den upplysningen, att
Håkan Lundins tankar ej fingo tolkas efter hans ord.
Sanningen är att Lydia under den korta tid hon vistats
som pensionär på det lilla kronohemmanet vid Mälaren
tagit allas hjärtan med storm — alltifrån Håkan Lundins
och ända till »Pålles», hästarnas och kossornas.
Mor Lundin ämnade just utslunga en skarp replik,
då hon helt plötsligt hejdade sig och satte händerna i

573
sidorna och himlade med ögonen som en gammal böne-
syster. Husbonden och drängens ansiktsuttryck präglades af
ett större intresse än i hvardagslag, den dygdädla jungfru
Malla, som kom inbärande en spillkum mjölk, tvärstan-
nade i dörröppningen, den fyrbente trotjänaren Pâlie
vaknade som vid ett kanonskott, viftade på sin långhåriga
svans och lät höra ett föga harmoniskt tjut, som likvisst
var afsedt att gifva uttryck åt hans glädje.
Hvadan all denna uppståndelse i hela detta landtliga
hushåll, som eljes var så främmande för hvar je slag af
