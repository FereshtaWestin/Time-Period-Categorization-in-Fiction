hade den ena damen framtagit och förevisat ett frikort med
drottningens egenhändiga underskrift. Den vakthafvande officern
hade sagt, att detta endast gälde för en; hvarefter de
begge damerna gråtande omfamnat och kysst hvarandra; den
ena hade derefter stigit upp i en vagn, som väntade utanför,
och den andra hade skyndsamt vändt tillbaka in i slottet».
Tigande afhörde drottningen denna berättelse ; efter slutad
toilett afskedade hon sin uppvaktning och tog Tessins
bref. Hon hoppades under läsningen deraf återfå den sinnets
jemnvigt, hon behöfde, för att med någorlunda fattning emot-
taga det hotande slaget.
Men knappt hade hon öppnat det, förr än hon otåligt
kastade det ifrån sig och fattade ringklockan. »Fröken Hedvig
Stenbock och doktor Mylonius skola genast infinna sig
hos mig», befalte hon.
Några minuter derefter kom Mylonius, darrande och blek
som ett lärft.
»Jo ni ser ut!» sade drottningen. »Hvad har ni att förkunna?»
»Att den onde drifver sitt spel med oss», svarade den
förskräckte presten. »Jag har sjelf hela natten gått på vakt
och kan således intyga, att ingen gått hvarken ut eller in
den väg, som bär till den unga drottningens rum. Jag hade
sagt till om att alla portar skulle hållas stängda, och oak-
tadt alla mina försigtighetsmått undkommer likväl fienden».
»Men hvem är fienden?» utropade drottningen häftigt
och gick emot bonom.
I detta ögonblick inträdde drottningens kammartjenare
med den underrättelsen, att fröken Stenbock ingenstädes stod
att finna.

106 Drottningen vinkade åt honom att gå. »I går afton
uppdrog jag åt er att vaka öfver henne», sade hon till My-
lonius med hes stämma.
»Det går omkring i mitt lmfvud, jag förstår ingenting
af allt detta», svarade han stammande.
Drottningen sjönk ned på en stol; återigen tog hon bref-
vet, till en afiedare för sina upprörda känslor. Hon läste några
ord ; handen darrade, rörelsen stegrades, med anskri sprang
hon upp. »Hon är Tessins hustru», utropade hon, och hon har
följt honom.
Mylonius stod mållös af häpnad. Ditåt hade han aldrig
tänkt.
»Ni hade kunnat förhindra det», skrek den uppretade
Hedvig Eleonora, men i edra galna försök att nedslå ett helgon,
lät ni de verkligt brottsliga undkomma».
»Hon är icke oskyldig; hon har åtminstone haft vetskap
om detta», genmälte Mylonius, glad att finna ett halmstrå att
hålla sig fast vid.
»Det skola vi snart få veta!» En stark ringning inkallade
ånyo kammartjenaren, som fick befallning att tillsäga
öfverhofmästarinnan hos den unga drottningen, att hennes majestät
enkedrottningen genast önskade tala vid henne.
Maria Lillie tycktes hafva varit beredd härpå. Hon infann
sig efter några ögonblick, mycket hlek, men lugn och
bestämd. Drottningen besvarade icke hennes ödmjuka helsning, utan
ropade häftigt emot henne.
»Ni var medveten om ers systers rymning?»
»Jag visste, att hon följde sin make», svarade Maria.
»Hvarföre begärde hon icke mitt samtycke till denna
förening?» »Derföre att hon var öfvertvgad om, att ers majestät
skulle nekat henne det».

107
»Och likväl knyter hon en förbindelse, som hon visste
skulle röna mitt högsta misshag?»
»Hon älskade ... det gälde hennes Iifs lycka.»
Drottningen gick häftigt upprörd fram och tillbaka i
rummet. »Ni har länge vetat härom», sade hon och stannade
framför Maria.
»Lika länge, ers majestät, som de hafva älskat livar-
andra». »Det har varit er skyldighet att underrätta mig härom.
Hvarför har ni icke gjort det?»
»Jag blef sjelf tvingad till en förbindelse, som beröfvat
mig all lifvets glädje och lycka, och jag fruktade, att min
syster skulle få dela samma sorgliga öde», svarade Maria,
under det klara tårar runno utför hennes kinder.
Hedvig Eleonora stod svarslös några ögonblick; men det
kokade inom henne af längtan att finna någon, på hvilken
hon kunde urladda sin vrede.
»Er drottning var medveten härom», sade hon.
»Nej!» svarade Maria. »Herr Nikodemus Tessin begärde
för någon tid sedan en hemlig audiens hos hennes majestät
och bönföll, att hon ville föra deras talan inför konungen.
Men hon svarade, att liennes höga svärmoder skulla misstycka
det, och att hon visst icke ville bedja sin gemål om,
livad hon på förhand visste skulle af honom ogillas.»
»Berätta mig, hur allt tillgått», befalde drottningen.
»För omkring tio dagar sedan hade min syster och jag
tidigt en afton begärt tjenstledighet. Hon hegaf sig till mig.
Strax derefter infann sig herr Nikodemus Tessin. Vi foro
alla tre till Johannis kyrka, der vigseln i all tysthet förrättades.
När vi sedan återkommo till slottet, följde jag Hedvig
och stannade öfver natten i hennes rum, ty jag visste,
att man spionerade på oss, och fruktade, att drottningen
skulle träffas af något obehag, om jag återvände så sent utan
att kunna göra reda för livad jag varit. Det uppträde, som

108
egde rum samma natt, bevisade, att jag haft rätt i min fruktan»,
tilläde Maria och kastade en hastig blick på Mylonius-
Drottningen följde blicken; »det öfverensstämmer icke
alldeles med hvad ni berättat mig», sade hon med en skarp
blick på presten, men vände sig derefter genast till Maria.
»Det var således först efteråt, ni förklarade er för drottningen?»
»Hon är förmodligen den enda i slottet, som ännu är
okunnig derom», förklarade Ulrikas kloka och trofasta vän.
»Men jag såg er ju hviska vid henne flera gånger i
går afton.» »Jag begärde hennes tillstånd att tillbringa natten hos
en god vän, som jag troligtvis snart skulle förlora, och hon
svarade, att de underrättelser, hon erhållit från konungen,
gjort henne alltför lycklig, att hon kunde afslå min begäran.»
»Det fägnar mig, om min sonhustru icke har någon del
i detta; det skulle sannerligen komma att stå henne dyrt»,
sade enkedrottningen. »Att jag på det högsta ogillar ert handhandlingssätt,
liurudana edra bevekelsegrunder än äro, det
bör ni förstå», tilläde hon och afskedade Maria, som med en
djup böjning på hufvudet aflägsnade sig.
»Denna bittra smälek har jag åter igen er att tacka för»,
sade den vredgade furstinnan och kastade sig ner i stolen
för att ånyo börja läsningen af det olyckliga brefvet.
»Man kan bli slagen många] gånger», sade han; »men
hvarje förlorad drabbning innebär en lärdom och den ihärdiga
viljan medför slutligen seger.»
»Det der är alltför klyftigt för mig», sade drottningen
kallt och fortsatte läsningen.
»Det är icke allenast på grund af min utsago, jag påstår
att kapten Liewen hyser en brottslig kärlek till den
unga drottningen.»
»Hvad betyder det, när den icke är delad!»
»Det är hvad man måste öfvertyga sig om.»
»Har ni ännu icke gjort det?»

109
»Den menskliga - naturen är ett mycket besynnerligt ting.
En häftig passion börjar med att ingifva medlidande . . . småningom
öfvergår det till en ömmare känsla — och slutligen
inträffar, att den besvaras.»
»Ni är en satan», sade enkedrottningen.
»Anser man sig sjelf för en martyr, är man så mycket
känsligare för andras lidanden, och vi veta ju att äfven gudomligheter
nedstigit för att lyckliggöra de arma dödliga.»
»På blotta misstankar gör jag icke mera någon angif-
velse», sade drottningen, betydligt mildare.
»Men en eller annan antydning skulle inte skada. Om
freden blir afslutad, och den unge mannen åter inträder i
tjenstgöring vid hofvet, torde anledningar icke komma att
fattas.» »Det har blifvit mig sagdt, att han tänker begära sitt
afsked.» »Det gör han ej, om drottningen ber honom stanna qvar»,
sade presten med ett illparigt leende.
»Hvein kan förmå henne dertill ?»
»Hvad annat än hennes goda hjerta ; hennes vänskap för
Sigrid Oxenstjerna !»
»Det duger åtminstone såsom svepskäl för ett skenhelgon»,
sade Hedvig Eleonora, som nu började gå in på bikt-
fadrens idé.
»Om man endast vore befriad från denne Maria Lillie»,
fortsatte Mylonius ; »hon tar ständigt hennes försvar.»
»Och tror ni, att jag tillåter henne att hädanefter visa
sig för mina ögon», utropade enkedrottningen. »Kedan i dag
måste min sonhustru skilja henne ur sin tjenst.»
De begge värda kontrahenterna voro öfverens och skildes
belåtna med hvarandra.

110 Hedvig Eleonora yttrade sin önskan rörande Maria lillie,
nästan i form af en befallning. Men Ulrika afslog den
bestämdt. Hon kunde och ville icke skilja sig från sin till-
gifnaste vän, för en handling af systerlig kärlek, som hon
icke kunde ogilla.
»Men den innebär ett förräderi mot mig», utropade den
förtörnade drottningen.
»Ers majestät kan icke befalla öfver hjertats känslor»,
svarade Ulrika ödmjukt.
»Men jag kan visa bort dem, som äro mig misshagliga,
och jag eger makt att göra mig åtlydd.»
»Inom ers majesäts eget hof, men icke inom mitt», gen-
mälte Ulrika med lugnt allvar. »Maria Lillie har fått umgälla,
hvad andra brutit, utan att någonsin med ett ord
beklaga sig deröfver. Den lycka, som blifvit henne sjelf
förnekad, har hon befrämjat för en älskad syster. Och för
handlingar, som äro förtjenta af min beundran, skulle jag
skilja mig från dem, hvars vänskap utgör min dagliga glädje?
Ers majestät skall vid närmare besinning inse, att jag hvarken
kan eller bör göra detta».
»Så fordrar jag det af konungen!» utropade Hedvig
Eleonora, blossande af vrede.
»Jag har redan tillskrifvit min gemål härom. Han måste
hålla det löfte, han gifvit mig, att sjelf bestämma öfver min
hofhållning. Men för att befria ers majestät från en persons
åsyn, som haft den olyckan att misshaga, vill jag redan i dag
flytta ut till Karlberg och icke återkomma förr än sent på
hösten.» Enkedrottningen aflägsnade sig, nästan ursinnig ; det var
första gången, Ulrika hade gjort ett allvarligt motstånd, och
hon insåg nödvändigheten att ge vika.
Samma dag flyttade det unga hofvet till Karlberg. Detta
ställe hade förut tillhört Magnus de la Gardie. Under reduktionen
blef det återtaget för kronans räkning, och konungen

Ill
hade Hera gånger frågat Ulrika, om hon icke någon tid ville
bo derate. Men den finkänsliga unga drottningen ville icke
njuta af de behag, som blifvit beröfvade en annan. Karlberg
stod emellertid obebodt, och nu först beslöt hon att vistas
der någon tid.
Men det lugn, hon visade gent emot enkedrottningen,
var till stor del låtsadt, och hon uppdrog derför åt Liewen
att genast resa tillbaka till konungen med ännu ett bref och
muntligen redogöra för skälet till hennes handlingar.
»Jag skulle icke utan djupaste smärta kunna skilja mig
från min kcära Maria», skref hon, »och jag är viss att ers
majestät icke vill beröfva mig en så trogen och tillgifven vän.»
Saken kom heller icke vidare i fråga. Maria Lillie stannade
på sin post och vänskapsbandet knöts om möjligt ännu
fastare, kanske derför att det varit så nära att slitas.
Freden var ändtligen sluten, och Carl återvände, att egna
sina krafter åt den inre förvaltningen, bekriga bristen och
återställa ordningen.
Kollegier, hofrätter, nästan alla embetsverk omskapades,
och under de nya formerna antog förvaltningen snart en för-
undransvärdt rask och jemn gång. Konungen var nu, såsom
alltid, själen i det hela.
Den mest lysande plan, som icke blef till verklighet,
var för honom utan allt värde. Honom tillhör framförallt
verkställighetens ära, adlad genom afsigternas renhet och
vilj ekraftens spänstighet.
Främst gick han i arbetet och såg endast med egna-
ögon; ofta gjorde han egenhändiga påminnelser till sina em-
betsmän, och ve den som vek en hårsmån från sin pligt.
Konungen stod likasom ständigt öfver dem, manande, rättande,
bestraffande.

112 Men lian förstod också att använda milda och vänliga
ord. Hans belöningar gåfvos merendels i form af nya uppdrag,
som fordrade ännu mera omfattande arbete, men der-
jemte medförde större heder och rikligare utkomst.
Kärlek till rättvisan var en lefvande grundkraft, som
genomgick all hans verksamhet, och hans första omsorg gällde
derför lagskipningen. Sjelf var han outtröttlig att infinna
sig under målens handläggning och fordrade obeveklig stränghet
vid rättvisans skipande. När rättvisans högste vårdare, riks-
drotsen, en gång fickorätt mot sin underlydande domstol, Svea
hofrätt, förklarade konungen, att medlemmarne förfarit såsom
rättrådige domare, och att deras handlingssätt skulle lända
till framtida efterrättelse.
Icke mindre strängt vakade han öfver guvernörer och
landshöfdingar; ingenting undgick honom. Allt granskades
af honom sjelf. Konungens ständiga resor i landet satte
honom i tillfälle att taga kännedom derom. Vi vilja anföra
ett prof härpå.
En svår missväxt hade inträffat, och för att lindra nöden
hade ofantliga qvantiteter spanmål blifvit uppköpta samt fördelade
bland landshöfdingarna för att till billigt pris hållas
allmogen tillhanda. Men konungen gjorde sig noga underrättad
om, huruvida hans befallningar blefvo riktigt fullgjorda,
och inhemtade helst sjelf upplysningarna.
Vi skola berätta händelsen ur första hand på folkets
eget originela språk.
Om lördagsaftnarna gick allmogen i Kungsör ofta i stora
hopar, för att bese den nya kyrkbyggnaden. En dag, när de
stodo der undrande och — såsom vanligt ■— mest rådplä-
gande om egna bekymmer, körde en bonde långsamt förbi:
När han bland det samlade folket kände igen vänner och frän-
der, ropade han till dem : »vill I veta nytt, go’ vänner, så
kommei' jag från Vesterås, och der var allt en regal uppståndelse
må I tro.»

113
Hela hopen omgaf snart kärran.
»Är det frågan om nâ’n ny utskrifning?» frågade en
ung bonddräng, som höll sin käresta under armen.
»Gud tröste oss, de ha visst satt upp prisen på spanne-
målen», klagade en gammal qvinna.
»Då får en väl svälta ihjäl, ingen lär orka betala’t»,
tilläde en annan.
»Att säden är dyr, kan ingen undra på efter fjorårets
missväxt», inföll för detta riksdagsmannen. »Men nog skor
landshöfdingen sig oförsvarligt på den fattige.»
»Om 1 kunnat tiga, skulle I fått veta, att han redan
fått sin lön», skrek kärrans égaré.
»Berätta! berätta!» ropade alla.
»Jo si, det var på det viset, att i förgår qväll kom
kungen från Stockholm och ärna sig hit till Kungsör. När
han kom till första byn, så stanna han och gick in i en
eländig stuga för att få sig en dryck vatten. Der fans ingen
mer än en gammal käring. Konungen gaf sig i språk med
henne, och hon sa rent ut, som det va, att hon inte hade
en kaka bröd, för se inte visste hon, att det var kungen.
Hur kommer det till? frågte han. Jo, svara hon, inte räcker
det till för mig att ta nå’n säd på slottet. Hvarför det?
frågte kungen. Jo, först få vi betala dubbelt, och se’n mäter
di så, att det är synd och skam åt det, mente hon. Har 1
några gamla kläder efter mannen er, frågte kungen. Ja, har
jag så, svarte käringen och leta fram ett par byxor och en
gammal tröja.»
Kungen drog dem på sig. »Skaffa nu mig häst och
kärra, ska jag köpa säd åt er», sade han. Gumman gjorde
stora ögon kantänka, men gick ändå till grannas och lånte.
»Tag nu min häst i pant», sa kungen, och så satte han sig
i kärran och körde till staden. När han kom till slottet,
gick han upp på magasinet med säcken under armen och
begärde köpa säd. Det var som hon sa, alla mål strökos,
Sv. hist, berättelser. III.

114
men kungen låtsa om ingenting, och fråga bara, livad det
kosta. När han fick höra hur dyrt det var, koxa han litet
på karlen, men teg och tog upp ur byxfickan ett plåtstycke,
som var så blankt så det sken om det, och betalte med; så
kasta han säcken på ryggen alldeles som en simpel bonde
och gick sin väg.
Men ser ni den som glodde, det var karlen, som fått
silfvermyntet. Sån’t har ingen bonde. I hiskelig fart sprang
han till landshöfdingen och berätta alltihopa. Den ska I tro
blef blek om nosen, när han fick besked om hur bonden såg ut.
I går kom det bud från Stockholm, att landshöfdingen
genast skulle komma dit. När han for, var han krit hvit
i syna, och nu sägs det, att han är afsatt och ska strax ge
sig af. Berättelsen afbröts många gånger af bifallssorlet ; men
när den var slutad, ville jubelropen icke taga någon ända.
Der gräts och skrattades, man skakade hvarandras händer
och lyckönskade sig att ega en konung, som stod på folkets
rätt. Man nedkallade Guds välsignelser öfver hans huf-
vud och kom öfverens om att troget stå honom bi, hvad som
än månde hända.
Det dittils vacklande samhället erhöll, genom det växande
förtroendet, allt djupare grundvalar. Bonden kände sig säker
i sin rätt och trygg mot öfvervåld; konungens upphöjda kärlek
till rättvisan, hans starka uppfattning af allas likhet
inför lagen tryggade äfven den ringaste. Ingen beliöfde för-
gäfves klaga öfver liden orätt, allas rättigheter tryggades och
skyddades af en stark arm.
För högadeln deremot hyste konungen föga benägenhet:
han hade från ungdomen lärt att misstro den. Enväldet
gaf honom makt att straffa, och han slog ner som åskan,
splittrade och förstörde.
Så föllo, livar efter annan, gamla hundra-åriga stammar
med väldigt brak.

115
När orkanen rasar, tar den med sig det gamla och för-
inurknade, men derefter kommer sol och ljus och värme, och
naturen blomstrar i ny prakt.
Fäderneslandets räddning, dess uppkomst, ära och lycka,
var det mål Carl den XI föresatt sig. Han gick bröstgänges
tillväga för att hinna det ; men han hade att godtgöra, hvad
andra försummat, och lian tog steget ut så genomgripande,
så fullständigt, att Sverige i denna stund IefVer under den
styrelse, han stiftat, åtnjuter fördelarna af den lagskipning,
lian infört, och ännu icke haft mod att förkasta det landt-
värn, han ställt att trygga land och rike.
En oegennyttigare konung liar aldrig suttit på Sveriges
tron; icke ett ögonblick tänkte han på att rikta sig sjelf.
Allt kom fäderneslandet till godo. Troget förvaltade han
det ombetrodda godset, och hans ofta använda: »oss åligger»
innefattar en förpligtelse, hvars djup han bättre än någon
annan insåg och erkände.
Omkring kl. 4 på morgonen steg han upp, gjorde bön
och sysselsatte sig derefter med för handen varande ärenden.
Kl. 7 eller 8 gick han till rådkammaren eller något af em-
betsverken och stannade qvar der till kl. 1 eller 2, stundom
längre. Eftermiddagen upptogs af vigtiga och allvarsamma
statsärenden samt de välgörande samhällsförbättringar, som
af honom genomfördes. Ofta sysselsatte han sig härmed
halfva nätterna, och så kunde han fortsätta hela veckor, ja
månader igenom.
Carl XLs gudsfruktan var lika sann och ärlig som han
sjelf; morgon och afton gjorde han bön med böjda knän, och
årsdagarne, af sina segrar, förnämligast slaget vid Lund, firade
han aldrig med lysande fester, utan med stilla, enslig andakt
på sina rum.
Han förlät gerna oförrätter och vredgades aldrig på den,
som sade honom sanningen. Biskop Svedberg hade skrifvit
en psalm, som kunde anses såsom en klagan öfver den allt-

116
för stränga reduktionen. Han frågade konungen, om han gillade
innehållet och tillät dess tryckning. Carl gaf genast
sitt bifall och förklarade isynnerhet sin belåtenhet med några
uttryck af undergifvenhet för den konungarnas konung, hvars
tjenare den jordiske herskaren är.
Då den nya handboken skulle tryckas, föreslog Ulrika
Eleonora att man i bönen för öfverheten skulle taga bort
uttrycket »allernådigaste konung». Man borde ej, sade hon,
inför den allsmäktige Guden tala om en dödlig menniskas
majestät, eller kalla den allernådigst, som sjelf behöfde bön-
falla om en ojemförligt högre nåd.
Hennes fromma känsla fann genklang i Carl XI:s bröst,
och med fuktade ögon sade han:
»Jag är en syndig menniska, såsom andra, och vi måste
blidka den store Guden, icke med höga titlar, utan med
trogna och ödmjuka bjertan.»
Derefter fick kyrkobönen följande lydelse: Bevara och
välsigna vår älskelige konung och herre, den du till ett huf-
vud och försvar oss nådeligeu förordnat hafver o. s. v.
Desslikes sändes befallningar till alla hofrätter, kollegier,
guvernörer och landshöfdingar, att aflägga benämningen högboren
till konungen.
Dessa enkla, flärdlösa seder inverkade småningom på
hela landet; högadeln hånlog deråt i början, men deras enskilda
förhållanden tvingade dem efter hand att foga sig
derefter. Om konungen fått lyda sitt hjerta, skulle Ulrika utöfvat
ett starkt inflytande på honom; nu motarbetade han, nästan
såsom en förblindelse, den beundran och den ömma tillgifven-
het, hvarmed han alltmera drogs till sin gemål.
Mycket var att anmärka emot henne, hade blifvit honom
sagdt, men han mindes icke något annat deraf, än att man
misstänkte henne för att hysa en brottslig kärlek.
Denna tanke var så upprörande för Carls rena sinne, att

117
lian med alla krafter sökte aflägsna den. Kort efter det den
blifvit honom meddelad, förgick han sig mot Liewen.
Han godtgjorde det genom att strax derefter utnämna honom
till öfverste, och när Ulrika — på Sigrids böner — begärde
att han fortfarande skulle bli hennes kammarherre, samtyckte
lian dertill, ehuru svartsjukan brände i hans själ.
Men han ansåg under sin värdighet att fästa afseende
dervid ; att hon aldrig skulle glömma sina pligter, derom var
han öfvertygad, hur mycket han plågades af tanken att icke
ega hennes hjerta odeladt, helt och hållet.
Konungen önskade att den nyfödda prinsessan i all enkelhet
skulle döpas på Karlberg, och Ulrika samtyckte gerna dertill.
Enkedrottningen, som under hela den föregående tiden
icke besökt henne, öfvervar högtidligheten. Hon tycktes hafva
glömt det obehagliga uppträdet vid deras senaste samman-
varo. Hon berättade Ulrika, att hon mottagit bref från Tessin
och skulle kanske framdeles lyssna till hans böner om förlåtelse
och glömska af det framfarna.
Maria Lillie visade sig icke, men när konungen, förvånad
häröfver, frågade efter henne, instämde också enkedrottningen
och sade, »att det förvånade henne, att hon saknade
öfverhofmästarinnan vid en sådan högtidlighet.»
Ulrika lät genast tillkalla henne, och den gamla furstinnan
helsade sin forna hoffröken med största välvilja. Der-
rned var försoningen gjord.
Under den senaste tiden hade hofpredikanten Carlberg
vunnit stort inflytande på Sigrid Oxenstjerna. Hennes oroliga
själ, som ständigt sväfvade mellan fruktan och hopp, måste
hafva någon att meddela sig till. Bland drottningens öfriga
hofdamer hade hon ingen förtrogen vän, och hon behöfde dess-

118
utom någon som vägledde henne, och för hvilken hon på
samma gång hyste fruktan.
Ulrikas fromma väsen hade visserligen inverkat på Sigrid,
det fans till och med ögonblick då hon förstod och delade
den tillbedjande vördnad, Liewen egnade drottningen; men
svartsjukan upplågade dervid; och när hon stundom såg tårar
i Ulrikas ögon, trodde hon, att saknad efter honom framkallat
dem.
Det oaktadt bad hon drottningen utverka hos konungen
att Liewen fortfarande blef hennes kammarherre, ehuru hans
plats vid regementet endast tillät honom att för kortare tider
tjenstgöra vid hofvet. Men dessa besök skänkte Sigrid foga
glädje; den fordna kärleken var förbytt i en lugn vänskap,
aldrig läste hon mera i hans ögon, aldrig hörde hon från
hans läppar, såsom förr, längtan efter den dag då han skulle
få kalla henne sin. Det var medlidande, deltagande, men
icke kärlek!
Ulrika hade bedt Carlberg att taga synnerlig vård om
den unga flickan.
»Hon lider», sade drottningen, »af sin trolofvades kallsinnighet.
»Hvari hon förbrutit sig emot honom vet jag icke;
men om begge öppnade sina hjertan för eder, skulle ni nog
stifta fred dem emellan.»
Carlberg lofvade göra sitt bästa, och länge dröjde det
ej, förr än han fått full insigt i detta oroliga, stormuppfylda
hjerta. Endast namnet på sin förmenta rival kunde icke
Sigrid förmås att uppgifva, och den redlige prestmannen gissade
det icke. Med religionens milda ord sökte han intala
henne tröst och undergifvenhet, och hon lyssnade dertill, hon
ville af alla krafter tillegna sig det; men afstå från sin kärlek,
det förmådde hon ej, endast den höll henne fast vid Iif-
vet, utan den skulle hon dö!
Carlberg hoppades, att tiden, i förening med dessa
dagliga samtal, skulle åstadkomma en helsosam förändring;

119
men hon höll hârdt fast vid hvad hon sagt, medgaf allt, hvad
man ville, gjorde gerna hvilken uppoffring man önskade, endast
icke den, hvaraf hennes lefnads lycka var beroende.
I samråd med drottningen uppgjorde Carlberg, att Sigrid
skulle vara honom behjelplig med allmoseutdelning. På
detta sätt sökte han draga hennes tankar från sig sjelf, till
omtanke för andra, och det lyckades också för några veckor;
men om hon länge fått vänta på bref från Liewen, eller när
detsamma ieke motsvarade hennes förväntningar, då bröt
stormen lös inom henne, och hennes faderlige vän hade all
möda att återkalla henne till besinning.
Men Liewen? Han var i hög grad idealist. Intagen
af Sigrids skönhet, hade han förälskat sig i henne, hans kärlek
besvarades, och de förlofvade sig i hemlighet. Strax före
Ulrikas ankomst till Sverige hade han med harm och ovilja
erfarit det kärlekslösa emottagande, som väntade den unga
furstinnan. Hans deltagande blickar voro fästade på henne, när hon
landsteg på den svenska jorden, och ju mer han var i hennes
närhet, ju längre han följde henne, desto mer syntes hon
honom såsom en från himmelen nedstigen engel. Aldrig såg
han hos henne något, som stötte hans skönhetssinne, aldrig
hörde han henne yttra ett ord, som sårade de bästa strängarna
i hans själ. Hon var i hans ögon idealet af en qvinna, och
