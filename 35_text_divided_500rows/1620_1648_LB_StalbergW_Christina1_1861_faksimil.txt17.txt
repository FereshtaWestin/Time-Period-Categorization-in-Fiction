i snön. — Det är min bror! — ropade Esther, ängslig att
man skulle tillfoga den unge mannen något ondt. —-
Stanna, Kunz, och låt mig berätta dig hvad som förefallit.
Och hon förtäljde, i flygande hast, huru några
af hennes egna landsmän beniäktigat sig henne, den
ensamma flickan, som hade varit och helsat på sin
faster i Wietracht, och sagt sig ämna föra henne till
lägret, då, på hennes rop, den der svensken, som låg
sårad derborta, hade skyndat till hjelp, samt huru han
ensam försvarat henne, den värnlösa, mot åtta tyskar.
Kunz, en hjertegod yngling, och som älskade sin
syster öfverallt i verlden, blef innerligt rörd af berättelsen
och sade:
—- Nej, vid Gud han får ligga der i kölden och
förblöda. Han är en af våra fiender, men har burit
sig åt som en vän och som sådan förtjenar han ock
att behandlas. Fören honom till Beniburg, till min
fars hus. Ti äro tarfligt, men bergadt folk och han
skall hos oss erhålla en vida omsorgsfullare och ända-
målsenligare vård, än i hvilket läger eller herberge
som helst. Jag skall sjelf sköta honom.
Och så blef då den unge öfversten, under Kunz
Miihles och hans systers öfverinseende helt varligt bu-

ren till Bernburg, till de ungas föräldrahus och Kunz
hade ieke lofvat mer, än hvad han redligt och sam-
vetsgrannt uppfyllde, såsom en rätt kristen egnar oeh
anstår. Under trenne veckors lid var prinsen ganska illa
sjuk af sina sår oeh det såg stundom temligen tvifvel-
aktigt ut om de ej skulle kunna hafva lifsfarliga följder.
Men ungdomen, sunda vätskor, och en i mödor
och ansträngningar härdad kropp segrade slutligen, så
att man såg faran vika på allt längre och längre af-'
stånd. Den långa vårdagen började lida mot sitt slut oeh
skymningen hade längesedan infunnit sig, sa att åtminstone
de föremål, som befunno sig längst borta från
fönstren i rummen, voro insvepta i ett formlöst töcken.
Den unge krigaren, konvalescenten, ty det var
han, satt fullklädd på kanten af sin säng, djupt försänkt
i tankar, hvilka voro långt ifrån de gladaste och
muntraste. Hvart skulle han väl vända sig, då han
efter en eller annan vecka blefve till helsan iullkomli-
gen återställd? Han befann sig i fiendeland, utsatt för
alla slags förföljelser... fågelfri från det ögonblick han
satte foten utom den beskedlige bundtmakar Miihles
gästfria tjäll... utan försvar, utan bostad och utan
fortskaffningsmedel; ty alla svenskar hade längesedan
dragit ifrån orten: det var veckor, sedan man hade sett
till någon enda af dem. Dessutom var den stackars
öfverstens kassa, såsom vanligt, temligen klen, och han
visste lika litet när den skulle kunna bli förstärkt, som
han visste hvart hans häst och tjenare hade tagit vägen,
under villervallan af en flykt, hvartill de svenske
blifvit nödgade.
Och hur månne det väl stod till i Sverige, hans

Älskade barndomsland, derifråu han på så länge ej haft
någon underrättelse? Hur mådde hans vördade fader
och hans ömt älskade syster? — Och hur mådde Christina,
den unga, snillrika drottningen, hvars dygds och
vishets och kunskapers dagligen växande rykte spred
sig nästan som en saga öfver hela Europa? — Manne
hon väl tänkte på honom, sin barndoms brudgum, sin
fattige och obetydlige frände, hon, hvars hand efter-
sträfvades af så många hland Europas mest lysande
furstar? -— Eller skulle han snart få höra förkunnas
hennes förestående förmälning med någon bland alla
dessa honom så farliga medtäflare? Då blefve det hans
lott att hela lifvet igenom irra omkring, som en vandrande
riddare, säljande sitt svärd åt den inestbjudande.
Detta var, som man lätt kan finna, inga trefliga
skymningstankar och en stor välgerning, derföre, att
de plötsligt blefvo skingrade.
Det vred, nämligen, helt sakta, knappast hörbart,
på dörrlåset och dörren öppnades utifrån, först en smal
springa, sedan något mera, slutligen så mycket, att ett
hufvud kunde stickas in genom öppningen.
Carl Gustaf satt tyst i sin mörka vrå, undrande
hvad det väl månde blifva.
Den nyfiket intittande blef då dristigare, menande
slutligen, att ingen menniska vore inne i rummet.
Hon — ty det var en qvinna — steg helt och
hållet in och tillslöt dörren efter sig, lika sakta som
hon öppnat den.
Derefter började hon att med tysta fjät och på tå
smyga sig öfver golfvet.
Här blef dock promenaden afkortad, ty någon fattade
plötsligt hennes hand och höll den fast som i ett
skrufstäd.

Det vanliga maneret hos qvinnao, att vid hvarje
slags öfverraskning gifva till ett rop, uteblef här, ome-
delbarligen besegradt af slughetens instinkt, som bjöd
tystnad. Det ginge ju icke an, att hon gjorde buller
och öfverraskades här, ensam i mörkret med den unge
officern. — Esther — hviskade denne, —- ty han märkte
nog hvem det var —• kommer du att förkorta en stund
för sjuklingen? — Nej — svarade hon, likaledes hviskande, men
med darrande röst — jag kom för att se om min bror
var här. — Och om han hade varit här?
— Så hade jag bedt att få tala vid honom.
— Såå?... Och hvad var det då, som var så angeläget?
Flickan teg och tummade på sin förklädessnibb.
— Nej, du lilla sluga unge — återtog prinsen,
läggande sin arm om hennes lif — du kom icke för
att söka din bror, utan du kom för att se om patienten,
som du räddat från döden genom att taga honom
under din vård, ännu icke vore så frisk, att han förmådde
tacka dig som sig bör.
— Herr öfverste! — genmälde den unga flickan,
med en hög och stadig röst — det var ni, som vågade
lifvet, för att frälsa min heder; borde då icke
jag och de mina göra allt hvad vi, i vår tarflighet,
förmå, för att i någon mån visa er vår tacksamhet?
-Fyllest kunna vi aldrig löna er. Ni och jag blifva aldrig
qvitt. — Men, Gud, som hör våra böner, skall
välsigna och belöna er.
_ Ja. du har rätt, Esther — svarade den unga
krigarn, lifvad af hennes ord; — ännu äro vi icke

q vitt, du och jag. Vi kunna blifva det endast deri-
genom, att du ger mig en kyss för hvarje bloddroppe
jag for dig har spillt... Ser du, jag är en egennyttig
menniska. Och på det, att betalningen ej må gå mig
ur händerna, så börja vi genast med afräkningen.
Vi veta icke hur benägen Esther kunnat vara till
en så beskaffad uppgörelse. Kanske hade hon fått
temligen svårt att helt och hållet slingra sig undan,
såvida icke, i detsamma, ett förunderligt buller uppstått.
På gatan hördes hästtraf, hvilket kom allt närmare,
tills i en hast en mängd skrålande karlröster hördes
tätt utanför huset, hvarvid svenska ord och svenska
svordomar tydligen kunde urskiljas.
Hästarna stampade... ryttarne stego af... man
inträngde i huset och frågade med storm och skrål
efter den svenska öfversten.
Gynnad af mörkret, samt af det tysta dörrlåset,
hvilket alls icke förrådde, att någon vidrörde det, stod
Esther i ett nu ute i förstugan. Hon darrade i hvarje
led vid blotta annalkandet af en svensk, men hon fruktade
ännu mer att i skumrasket blifva funnen allena
med öfverste Carl Johansson, som han här kallade sig.
Ur verkstaden, ur köket, samt ur ett par kamrar
störtade, vid det numera något ovanliga bullret, flera
menniskor med ljus i händerna, hvarvid förstugan blef
i en hast helt och hållet upplyst.
Ryttartruppens anförare, en äldre man af ett ogement
bistert utseende, förnyade, på ett sätt som ingalunda
tålde någon invändning, sin fråga efter en svensk
öfverste, hvilken, sårad i någon mindre träffning och
förgäfves eftersökt af de sina, skulle hafva vistats der
sedan tre veckor.
Värden i huset svarade med att öppna dörren för

den bistre svenske herrn, som mera störtade än gick
in i rummet, lernnande dörren vidöppen, så att de af
hans följeslagare, hvilka stannade i förstugan, kunde,
såväl som husets församlade folk, noga se och förnimma
hvad derinne tilldrog sig, heldst både den gamle och
den unge Miihle gingo in med ljus för att belysa scenen.
— O, min prins! min prins! — ropade den svenska
ryttaretruppens anförare, sträckande sina armar
mot konvalescenten, så är jag då ändtligen nog lycklig,
att återfinna er?
— Prins! — upprepade allt husets folk med uttryck
af den största bestörtning. — Ar han prins,
den der?
— Ja, med er tillåtelse, era tyska åsnor, — svarade
en af ryttarknecktarne. — Det är prins Carl Gustaf
från Sverige, tjenande som öfverste i Torsten-
sons här.
Och nu stodo de der med gapande munnar och
stirrande ögon, de tyska karlarne och qvinnorna, så
många de voro.
Emellertid hade Carl Gustaf genast, under ett gladt
utrop af: general Torstenson! skyndat emot denne och
på det innerligaste återgäldat hans omfamning. Och
nu blef der ett frågande och ett svarande, om hvart-
annat, osammanhängande och föga upplysande för dem
det vederborde, men alldeles ofattligt för tyskarne som
förstodo blott ett och annat svenskt ord.
Följden af det oförmodade besöket blef, att generalen
frågade den unge pfaltzgrefven om han tilltrodde
sig att orka rida vid pass en half fjerdedels tysk mil.
Der, på Schneeberg hos Oberforster Brummer, hade
Torstenson sitt högqvarter och skulle göra sig en högtid
af, att der få inrymma och vårda Hans Durchlaucht.

Carl Gustaf trodde sig om att kunna följa med och
var inom en Ijerdedels timma resfärdig.
Med sin klena kassa hastigt förstärkt genom ett
lån af Lennart Torsteneon var Carl Gustaf nu nog lycklig,
att ej allenast hederligt, utan furstligt kunna betala
bundtmakar Miihles tjenstehjon för deras med honom
hafda besvär; ty sjelf ville den hedersmannen ej mottaga
ringaste ersättning, påstående sig ändock vara och
alltid förblifva i skuld hos prinsen för sin dotters räddning.
Åt sonen, Kunz, skänkte dock pfaltzgrefven en
dyrbar kråsnål, till minne af deras bekantskap och dess
anledning. Han bad nu att få taga alsked af Esther och då
hon saknades bland de närvarande gick man att söka
henne. Det dröjde länge: ändtligen kom fadren med bekymrad
min och sade, att hans dotter blifvit hastigt
sjuk, så att hon ej förmådde inställa sig till afsked.
Hon hade bedt sin far till Hans Durchlaucht framföra
hennes underdåniga helsning.
Carl Gustaf såg både förundrad och sorgsen ut vid
talet om den sköna flickans plötsliga illamående. Hvad
hade väl kommit åt henne? — Dock, egande ingen
tid att grubbla härpå drog han af sitt lillfinger en
ring, rikligen infattad med briljanter och smaragder,
lemnade den åt gamle Miihle och bad honom gifvaden
åt sin vackra dotter, jemte en helsning från öfverste
Carl Johansson, att han evigt skulle vara tacksam för
den hulda vård hon egnat honom. Uppriktigare än han
önskade ingen hennnes välgång, tilläde han, och han
sade sig skola ha hela familjen i ett lifligt och tacksamt
minne, samt, om ödet i en framtid så länkade
hans stig, någon gång göra sig underrättad om huru

det ginge dem. — Måtte jag då, — så lydde hans
sista ord, — få höra den sköna Esther vara lycklig,
som maka och mor, vid en henne värdig mans sida!
Några, minuter derefter hade prins Carl Gustaf ridit
bort med de sina och der blef efter den glada och
artiga svenska öfversten en tomhet, som på långt när
icke kunde fyllas af förundransropen öfver, att det hade
varit en prins, som gästat der.
Esthers illamående hade varit långt ifrån låtsadt
eller föregifvet. Från det ögonblick hon fått höra ordet
prins från den främmande generalens läppar hade
hon i sitt hjerta känt ett förunderligt stygn, som ne-
vkade henne att hålla sig upprätt, hvarför hon fattade
tag i dörrposten och stödde sig mot den.
Allt blodet rusade åt hjernan... tinningarne bultade...
pulsarne sjödo... Hon kände alla sina lemmar
iskalla och tyckte att hjertats slag stannade.
1 detta tillstånd hade hon måhända länge förblif-
vit, så vida icke en lika plötslig som obehaglig händelse
hade väckt henne derutur.
En bland de svenska officerarne i general Lennart
Torstensons följe varsnade nämligen den ovanligt
vackra flickan och tyckte sig med henne vilja hafva
en liten angenäm extraepisod, medan hennes far och
bror stodo innanför tröskeln och helt underdånigt lyste
pä prinsen. Han slog derföre med mycken — ehuru
långt ifrån exempellös djerfhet, sin arm kring hennes
smärta lif och närmade, med en svensk kötted, sitt
skäggiga ansigte intill hennes lina kind.
Då, liksom genombäfvad af en elektrisk stöt, qvick-
nade den nyss så stela flickan vid. Med en styrka,
som hon sjelf icke visste hvarifrån hon fick den och

som hon aldrig förr hade egt, gaf hon den näsvisa
herrn en puff för bröstet, gjorde sig väg genom hopen
och flydde, med en hinds lätthet och snabbhet, trappan
uppför till sin kammare, der hon, knappast hunnen
inom dörren, föll framstupa på golfvet och fanns
der, afsvimnad, af sin gamla, i huset ännu qvartjenande
barnpiga, som skyndade till hennes hjelp.
Den arma flickan hade blifvit för hårdt gripen
af underrättelsen om att öfversten var tillika en prins.
Den tacksamhet hon egnade honom för hans mot henne
visade godhet, i förening med beundran för hans personliga
mod, hade hos den ovanligt känsliga, något
exalterade flickan så lätt öfvergått till en ömmare känsla,
hvars beskaffenhet hon knappast gjorde sig besvär
att utgrunda. Ått främlingen innehade en så hög rang
och alt hon var blott en borgares dotter var ju redan
en stor, en oöfverstiglig klyfta dem emellan 5 det borde
hon hafva besinnat. Men det bekom den enfaldiga,
öfver sin skönhet temligen stolta flickan ingenting. Hur
ofta hade det icke händt, att en förälskad krigare af
rang, förblindad af kärlek ryckt en underordnad flicka
med sig på sin äras och segers farliga stråt, och fästat
henne, som en dalens blomma, vid sin lysande vapensköld.
— Så hade den barnsliga flickan tänkt, fullt förvissad
— eller rättare inbillande sig, att öfversten vore
i henne lika betagen, som hon i honom. Hon vore
väl icke den första skönhet af ringa stånd, som gjort
lycka, menade hon; och när man kom i ett för henne
vill främmande land, hvem hade väl just så noga reda
på hennes härkomst?
Stund från stund, dag från dag och vecka från
vecka hade den fåfänga Esther invaggat sig i dylika

drömmar, tills de hos henne blefvo nästan till en fix
idé. Döm då om hennes känslor, när denna inbillningens
skimrande förlåt med ens undanrycktes af ovarsamma
händer och hon såg sin förhoppnings leende
bilder ligga skoningslöst söndersmulade.
Några dagar häde prins Carl Gustaf vistats på
oberforster — eller, såsom det på svenska heter, öfver-
jägmästarebostället, och var just nu färdig att med general
Torsfenson och de andra följeslagarne begifva
sig derifrån, för att förena sig med den öfriga hären
och draga längre in i landet, då man hos honom anmälde
en ung tysk, som med honom önskade ett
samtal. Hur gladt förvånad blef icke prinsen, då han vid
första ögonkastet på den unge karlen genast i honom
igenkände Esthers bror, den beskedlige Kunz Muhle.
— Nådigste herre, — yttrade denne, djupt bugande,
— slumpen har förunnat mig den glädjen att
få se er ännu en gång och — hvad mera är — att
kunna göra er en tjenst. Som det aldrig — vore det
än aldrig så långt stillestånd eller vapenhvila — kan
bli rätt fredligt mellan ert folk och vårt, utan att de
göra h varann an all den skada de kunna åtkomma, när
och hvar de råkas, så blef jag i går vittne till åter en
sådander liten skärmytsel. Några tyska handtverks-
gesäller — just af vårt skrå — hade omringat och öf-
verfallit en bondgosse, den de icke orätt misstänkte
för att hafva något ärende hit, till de svenska herrarna.
Gossen visiterades och man fråntog honom" ett bref,
som han bar närmast kroppen, under alla kläderna.
Lyckligtvis kom jag till stället i rättan tid, för att rädda
både brefvet och gossen, hvilken sistnämde de troligen
eljest hade misshandlat. Som jag kan läsa skrifvet

ögnade jag på brefvet och märkte genast att det var
till ers durchlaucht. Jag sade dem det och frågade
hvad de ämnade göra med skrifvelsen. Ingenting annat
än förstöra den, för att göra de fördömda svenskarna
en liten förargelse, svarade de. Men då vi
höra att brefvet är till den gode prinsen, han, som
passerade för simpel öfverste och inte stoltserade öfver
sin rang och, hvad än mera var, hjelpte din syster
mot hennes egna landsmän, så bry vi oss icke om att
göra något förfång. På så sätt fick jag brefvet och
här är det, nådigste herre.
Yid första blicken på utanskriften såg Carl Gustaf,
att brefvet var från hans far. Gladt öfverraskad skyndade
han att öfverhopa budbäraren med både gåfvor
och tacksägelser.
Kunz var just färdig att lem na rummet, då prinsen
helt högt ropade: — Hvad är detta?
Den unge handtverkaren hejdade sig och vände
om, h var vid han såg pfaltzgrefven från golfvet upptaga
ett litet hvitt, tunnt papper, hvarutur en ljus hårlock
hade glidit.
Carl Gustaf såg, skarpt frågande på bundtmakare-
gesällen. — Min Gud, herre, jag vet af det aldra ringaste,
— försäkrade denne med den ärligaste min i verlden.
— Men — sade prinsen — papperet med hårlocken
var dock helt behändigt instucket mellan brefvet
och omslaget och jag känner ingen, som har just denna
färg på hår.
Kunz blef stående helt blek. Slutligen slog han
sig för pannan och ropade helt högt: — Store Gud!
— Hvad menar du?

— Jag lemnade — stammade den unge karlen,
detta bref i går till...
—• Till?... säg ut, min gosse!
— Till min stackars sjuka syster, ers durchlaucht.
— Ha!... du har rätt. Hon, just hon har hår
af den här färgen. Är hon ännu sjuk, din vackra
syster? — Mycket sjuk, nådigste herre. Hon yrar emellanåt.
Säkert var det under något så‘dant ursinnighets-
anfall, som... Nådigste herre, förlåt henne och återgif
mig hårlocken.
— För ingen del, min vän. Hårlocken behåller
jag för alltid, såsom ett kärt minne af din vackra och
milda syster. Säg henne det^ Helsa henne innerligt
och tacka henne för sin gåfva. — Farväl min kära vän.
Kunz gick skamflat sin väg, i full föresats att lexa
upp systern för hennes dumma näsvishet. Men han
hade icke hjerta dertill, ty vid sin hemkomst fann han
henne mycket klen. I stället tillhviskade han henne
prinsens ord, såsom en vederqvickelse.
Brefvet, som Carl Gustaf erhöll från sin far, innehöll
endast dessa ord:
rVar på din vakt, älskade son, här förehafves
många konster. Kan du, så afkorta din fälttjenst och
kom hem, så fort som möjligt. Hela din välfärd står
på spel. De la Gardie... Dock — detta är saker,
som jag ej vågar anförtro åt pennan. Skynda dig,
om din framtid är dig kär. Din hulde fader
Johan Casimir.

VI.
E d stor lifsfara.
— Gertrud !
— Ers Majestät!
— Nå, kommer du en gång?
— Ers Majestät!
— Jag måste säga dig, Gertrud, att ditt uppförande
har, på sednaste tiden, förefallit mig — lindrigast
sagdt — besynnerligt.
— Ers Majestät!
— Nå, men säg då något annat, än detta eviga
maiestät och maiestät. Har du då glömt att tala?
— Nej, E. M....
—- Pina mig icke till döds, flicka, med din oefterrättlighet.
Nu har du på ditt samvete, att du har retat
mig att stampa i golfvet af otålighet, och jag vilie dock
så gerna vara god och foglig mot min omgifning. Man
kan dock förlora tålamodet, vid all din besynnerliga
loj het och tafatthet. Du går ju som i ett rus, dag ut
och dag in. Hvad fattas dig, barn?
— Ingenting, E. M.
— Nu är du icke fullt uppriktig emot mig, Gertrud.
Säg mig, hvem än den bleke unge mannen med

det forviiTade utseendet, som jag nyss mötte utanför
din dörr, vid min återkomst från jagten?
— Åh, han är icke så ung, E. M., han har åtminstone
fyllt sina trettiofyra år.
— Må så vara. En ung man kallar jag alltid den,
som ännu icke uppnått fyratiotalet. För öfrigt var
detta icke svar på min fråga. Jag vill veta hvem karlen
är och hvad han heter.
— Han heter Pressbeckius, E. M. och är lärare
vid Stockholms gymnasium.
— Ja så. Jag skall låta taga närmare reda på
den gynnaren, ty utmärkt besynnerlig och ytterst misstänkt
förekom han mig. Har jag icke nästan dagligen
sett honom stn-ka omkring i slottsgångarna, antingen
jag begifvit mig till eller återkommit från något jagt-
parti, eller annan spatsersfärd. Alltid har den menni-
skan förekommit mig högst egen. Det är, som om
han ville sluka mig med ögonen. Döm då om min
förvåning, när jag nyss såg honom träda ut från ditt
rum. — Hvarest har du gjort den underliga menniskans
bekantskap? — Hos mina slägfingar, kanslisten Lövius och hans
hustru. Lövius och Pressbeckius hafva känt hvarandra
sedan barndomen: de äro båda från Westmanland.
— Är det länge sedan du gjorde den der Press-
beckii bekantskap?
— En månad, ungefär. E. M.
— En månad! Jag kan säga! Det går fort för
somliga, att komma på förtrolig fot med hvarandra. —
— Nå, hvad åsyftas egentligen med den der bekantskapen?
— Äsvftas... E. M !... Hm !... jag förstår icke...

Bekantskapen mellan en ung karl och en ung flicka
kan ju icke...
— Syfta på annat än kärlek, menar du. Väl, det
kan så vara, i vissa fall. Emellertid, Gertrud, ber
jag dig, som en vän... nej — jag ber dig som en
mor skulle bedja sin unga dotter — var försiglig! —
var för Guds skull försigtig.
— E. M. är outsägligt nådig, som nedlåter sig
till att varna mig, arma, oerfarna flicka, och jag
skall, vid Gud, vara på min vakt. Jag vet, att en
ung qvinnas rykte är...
— Rykte! hvad pratar du för gallimatias? Rykte!
— Jag menar, att en ung qvinnas rykte, heder...
— Du misstar dig helt och hållet om min mening,
min goda Gertrud. Jag förblandar aldrig ryktet med
hvarken en mans eller qvinnas heder; långt derifrån !
Jag är ej bland dem, som tro, att en menniskas heder
bestämmes af några sqvallersystrars, eller några bak-
dantares elaka tungor. — Nej. Gör rått och häfva
aldrig, är mitt valspråk. Men, handla efter hederns
dygdens och samvetets föreskrifter måste man och sedan
fråga föga efter andras omdömen, lugn af sitt eget
inres vittnesbörd.
— Så kan E. M. tänka och handla; E. M., som
är höjd öfver allt förtal.
— Det är jag visst icke, enfaldiga barn. Höjd
öfver sina likars omdömen... d. v. s. helt och hållet
i skygd derför är ingen. Icke en gång vår Frälsare
sjelf var skyddad för ondskan och smädelsen. Så jemnt
och säkert har ännu ingen dödlig vandrat på lifvets
väg, att han kunnat hindra förtalets ormar att hväsa i
hans spår och stundom stinga honom i hälen. Men,
olika är, att blifva nedslagen af sådant, eller att trium-

fera deröfver, tryggad af sitt goda samvete, som säger:
du är vida bättre, än hvad alla dessa smädare vilja
göra dig till. Förstår du mig, Gertrud lilla, och inser
du, att åtminstone icke jag skyndar att dömma. dig
hårdt? — Ack, E. M. är den bästa, den rättvisaste...
— Godt! För att nu återkomma till den der bleke
mannen, så... älskar du honom således?
— Ja, E. M., eljest tillät jag honom ej att gå
till mig. — Jag tror det gerna. Men a andra sidan begriper
jag icke hur man kan ha ett sådant förvändt tycke.
Att du var litet svag för Beschon ursäktar jag, ty den
gynnarn var åtminstone till sitt yttre rikt begåfvad, farligt
utrustad till qvinnors förderf,
— Af nåd, E. M., tala icke om den bofven!
— Du har rätt; han förtjenar icke, att man orenar
sina läppar med hans namn. Han var en olycka för...
Dock nog härom! Emellertid tycker jag, att sedan
man, ursäktligtvis, förgapat sig på denne Mephistophe-
les, borde man ej kunna lyssna till en sådan komplett
fulinge, som din Pressbeckius, eller hvad han heter,
såvida man ej har ett alltför medgörligt hjerta. — Hav
han friat till dig, den der herrn?
— Icke direkte, E. M., men så mycket har han
dock yttrat, att jag nog förstår hans mening.
— Och hvad har han att försörja dig med?
— Sin lön som skollärare; ehuruväl han klagar,
att den är alldeles för knapp och säger sig hos E. M.
ämna anhålla om dess ökande.
— Såå? Ja, det få vi se, när jag hunnit inhemta
närmare kännedom om karlen. Emellertid upprepar
jau hvad jag nyss sade: var försigtig, Gertrud. Gå
