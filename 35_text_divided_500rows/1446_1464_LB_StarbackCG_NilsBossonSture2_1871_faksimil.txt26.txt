allt för eder, i stället för af hemliga fiender, hvilka
endast trakta efter att spela Sveriges konunga-
krona på Kristians hufvud! . . . Gifven mig ett
öppet bref, konung Carl, och jag drager ut med
en Dalahär, och I skolen sitta i lugn på eder

thron och höra och se, huru svärden blixtra för
frihet och rätt och huru segerropen klinga från
tusende sinom tusende munnar, om det ock icke
förunnas oss, hvilka först dragit ut, att återkomma
med lifvet... Ty det ar lika visst, som himlens
blå, att i en strid, sådan som denna, för frihet
och fosterland, växa tio krigare upp för hvar och
en som faller!
Nils tystnade, och alla afbidade hvad konungen
skulle säga. Men då framträdde en riddare,
som hade oxpannan broderad på sin skarlakans-
kappa. Det var erkebiskopens broder, herr Krister
Bengtsson, och han sade:
— Väldeliga talar riddaren om allmogen och
hvad allt han förmår uträtta .. . Det låter för mina
öron, och väl äfven för de öfrige här församlade
herrars, som om jag hörde Engelbrekt sjelf stå
här ibland oss, men jag hoppas till Gud, att de
tiderna äro förbi, och aldrig kan jag tro, herre
konung, att I, som sjelf är sprungen ut af en gammal
god, svensk herreätt, ett ögonblick vill lyssna
till sådant tal, I som dertill hafven sett så väl
under kriget i Skåne, som nu senast i Westergöt-
land, hvad som kan åstadkommas med fullgoda
och väl öfvade hofmän . . . För Engelbrekt och hans
Dalahär bevare oss mildeligen Herren Gud och
helge Erik konung! — tilläde riddaren, sammanknäppande
sina händer och uttrycksfullt nedböjande
sitt hufvud.
Men Nils sprang åt sidan, som om han stungits
af en orm, och hans blixtrande öga for ljung-
eldslikt från konungen till den bugande herr Krister.
Dock lade sig lika hastigt flamman på hans
kind och elden i hans blick, och en djup och bitter
smärta afmålade sig i de manliga dragen, allt
tydligare, ju fiere af de närvarande förenade sig
med herr Krister och uttalade ännu skarpare omdömen
om den bortgångne folkhjelten, än han.
Konungen stod fortfarande tyst, och man kunde

icke se, att hans drag uttryckte ett lifligare deltagande
för hvad som nu yttrades, än förut lör
Nils. När det åter blef tyst i salen tog denne till
orda, vänd till konungen:
— Icke kom jag — sade han — för att upptaga
och försvara anfall mot den bortgångne, hvil-
ken jag, och flere än jag, sätter högst bland fram-
farne, svenske män, näst helge kung Erik ... jag
kom för att, såsom en friboren man bör att göra,,
säga min meniDg om mitt lands väl till min herre
och konung . . . Och jag säger det ännu en gång,
i denna allmoge, i Engelbrekts allmoge, ligger eder
styrka och Sveriges räddning, konung. Allmogen
är en kraft, som icke är fal för silfver eller guld,
och derför kan Sveriges konung förtro sig åt honom
och trygg hvila sitt hufvud i hans sköte.
För sådan kärlek gifver bonden med glädje sitt
lif! . . . Ännu en gång, herre konung, viljen I gifva
eder kärlek mot denna kärlek, så följen I mitt råd,
och edert namn skall gå välsignadt och älskadt
till de senaste tider!
Nu skulle konungen gifva sitt svar. Man såg,
huru det ryckte och ryckte i hans ansigtsmuskler,
och man väntade i den högsta spänning att få
höra, hvad han skulle säga.
— När jag behöfver eder, så skall jag kalla
eder, herr Nils! — blef hans svar.
En isande kyla lade sig vid dessa ord öfver
Nils Stures hjerta. Det var, som om en hel vinter
kommit derin och dödat allt lif, förqvätt allt
hopp. Hans kind var så blek, som den hvita kragen
kring hans hals.
Men alla herrarne logo i lön, och Upsala-
kaniken såg helt andäktig ut.
— I haden, tycktes mig, ännu något mera att
säga? — sporde då konungen.
Nils dröjde ett ögonblick att svara. Hvad han
nu ville säga var något, som han ogerna lät kom -

ma för så mångas öron, helst de alla voro honom
emot, såsom han kunde se af deras blickar och
höra af deras ord. Dock beslöt han att föra sitt
uppsåt igenom, helst som det var mer än ovisst,
när han ännu en gång skulle komma till tals med
konungen, dels ock emedan han ville, att konungen
redan nu skulle veta allt, hvad som låg i
hans hug.
— Ja! — svarade han derför — jag har ännu
något att säga eder!
— Och det är . . .?
— Jag beder af eder jungfru Brita, eder
fränka, till äkta!
Konungen tog hastigt ett steg tillbaka och
spärrade upp sina Ögon, liksom om han icke hört
rätt, eller ville höra det sagda om igen.
— Min fränka, jungfru Brita . . .? — sporde
han. — Ja, nådige herre — återtog Nils. — Kanske
borde jag icke hafva talat till eder nu i detta
ärende, men som I väl veten och kunnen draga
eder till minnes, huru det fordom varit, och emedan
det nu synes mig, allt sedan I mötten mig på Axe-
valla hos herr Thord, som om I haden ändrat
sinne mot mig, så vill jag icke hafva någon hemlighet
för eder, på det att icke, för hvad på mig
ankommer, något nytt må komma till det gamla
och ännu en gång skilja mig och eder . . . Derför
vill jag säga eder här fullt ut min sak . . .!
Det var nästan som om en stråle af den
forna välviljan trängt igenom det hårda skalet, hvari
konungen insvept sig, men den försvann lika hastigt,
och han sade, dock utan den ringaste bitterhet
:
— Hvad detta ärende vidkommer, så äro mina
händer bundna af min farbroders löfte att gifva
jungfru Brita åt en annan! Jag kan deråt intet
göra! — Hvar så detta är det enda, som i eder

tanke skiljer mig och jungfru Brita åt, så menar
jag, att Sveriges konung väl förmår utverka hos
den helige fadern en ändring derutinnan, och der-
om är det, som jag nu vill bedja eder!
— Så vore det dock att ändra min aflidne
frändes sista vilja! — yttrade konungen.
— I sägen alltså nej till min begäran, konung
Carl?
Riddarens röst, när han uttalade denna fråga,
darrade häftigt och hans blick tycktes vilja tränga
ned i konungens själ. Men konungen såg ned
framför sig, och märkte icke branden i den frå-
gandes blick, om ock hans öra nåddes af röstens
dallring. — Ja! — sade han långsamt — jag säger nej!
Men låg det i den frågandes ton något, som
tillkännagaf, att det gälde lif eller död, så låg det
åter i konungens något tveksamt, som lika väl
kunde betyda ett oafgjordt svar, som ett afgjordt.
Riddarens öga hvilade ett ögonblick på konungen
och möttes derunder af hans.
Hvad som gömdes i denna konungens blick,
kunde ingen tyda, och herr Nils sjelf, när han
gick bort från konungshuset, tyckte sig, oaktadt
konungens bestämda ord, vara ingenting mindre
än viss i detta ärende.
Men de sista klockljuden efter Thord Bondes
likbegängelse dogo bort i rymden, när Nils Sture
gick förbi den långa klostermuren till sitt herberge.

2 .
Underhandlaren.
Underliga tankar dvaldes i den unge riddarens
hufvud, medan nattens timmar skredo och
allt var tyst i den lifliga klosterstaden. Det började
blifva för honom klart, att konung Carls välde
knappast mer stod att upprätthålla, då han var
så insnärjd i de af förrädarne utlagda garnen, att
han derför hindrades se, hvar vägen till frälsning
låg. Men under konungens krona utbredde sig i
allt vidare kretsar Sveriges rike och Sveriges folk,
och den tanken uppspirade klar och tydlig, att,
huru det än månde komma att gå med konung
Carl, måste riket räddas, ty svenskt måste dock
konungadömet vara på Sveriges jord. Men hvem
var nu den man, som kunde stiga i Engelbrekts
stad och rädda folk och land?
Tanken blänkte fram som solstrålen bakom
ett svart moln, och Nils förde hastigt handen mot
pannan, liksom om han bländats af det strålande
ljusflödet eller rent af nödgats genom en yttre åt-
hörd hämma blodets häftiga svall, hvilket från
hjertat strömmade mot hjessan. — Om han sjelf
skulle draga upp till Dalarne och utan konungens
medgifvande eller till och med mot hans vilja resa
folket och draga öfver land som ett åskväder, rensande
luften och beredande väg för fredens välsig-

nelser, men i konungens namn och för honom, så
att han dock skulle bära äran för allt? När
han då en gång skulle komma och nedlägga sitt
svärd för konungens fötter, då skulle väl isen
smälta i konungens barm och det forna förhållandet
åter inträda. Men en annan tafla, mörk
och dyster, skimrade fram under denna af idel
solsken, och innan han visste ordet af, såg han
endast denna. Konungen kunde i sin förblindelse
skicka sitt folk emot honom, han kunde komma
att med vapen i hand och med bloddrypande vapen
kämpa emot sin egen konung, och derunder
kunde fienden komma från sitt håll, och både konung
Carl och Sverige kunde gå under i den kampen.
Nils ryste till vid denna tanke. Det var som
om en död i sin liksvepning rest sig upp från de
nyss så solljusa dalarne och fälten och med sin
kalla hand pekat på honom och hviskat i hans
öra: „Ve dig, det är du som dödat mig!“ — Och
så kom minnet med drottningens bön på sina
skälfvande läppar, och löftena till henne, till biskop
Thomas och till Engelbrekt. Och Nils sprang
upp, och hans händer knöto sig våldsamt. Det
var en stund af inre strid, hvarunder han kastades
från ytterlighet till ytterlighet, utan att finna den
väg, der han borde framgå.
Slutligen somnade han och drömde, att den
mördade vännen kom emot honom leende och blid
och lade sin hand på hans bultande tinningar och
visade hän på sin syster, som i hela glansen af
sin ovanliga fägring stod ett stycke på sidan och
höll en röd ros i sin hand. Nils log i drömmen,
och en outsäglig frid genomströmmade honom, men
den hulda skepnaden log allt innerligare och drog
sig allt mer och mer tillbaka, tills hon slutligen
glänste som en hvit fläck långt, långt bort, och
allt var svart rundtomkring. Men det väckte ändock
ingen sorg, ingen saknad i hans själ. Tvärtom
den glänsande punkten strålade som en afläg-

sen stjerna, vinkande honom bort till de ljusare
rymder, der intet fans som kunde störa hjertats
frid. Och dit skulle han draga, det var helt naturligt,
och det låg ännu i tankarne, när han vaknade
på morgonen.
Då anmäldes för honom, att kaniken Helmich
haft bud med förfrågan, om han kunde få ett ögonblicks
samtal, och budbäraren vore nu för andra
gången kommen. Nils tillsade, att han skulle införas
till honom, och en oansenlig man, klädd i
svart, inträdde ett ögonblick derefter.
— Jag bidar edert svar, stolts riddare! —
yttrade den inträdande.
Det var en man med allvarliga drag och
djupa, tänkande ögon. Hans ansigte kunde till
och med kallas vackert, ehuru hans kroppsställning
icke motsvarade fordringarne på kroppslig
skönhet. Han var nämligen liten till växten, gick
något framlutad och tycktes med sina tankar dväljas
på helt annat håll, än der han borde vara.
— Hvem ären I? — sporde Nils, utan att
bekymra sig om det ärende, hvarför mannen infunnit
sig.
— Jag är magister Ericus Olai — svarade
mannen — scholasticus i Upsala, och har här sammanträffat
med herr Helmich, hvilken sändt mig
till eder. — Såå, den gode kaniken begagnar sig af
sådant bud för att anhålla om ett samtal med
mig. Myndig månde han då vara, eftersom I sjelf
väl ären en man, som med er mästaregrad icke
tänker stanna på kyrkans nedersta trappsteg.
— Kaniken Helmich — svarade mäster Erik
— är min herres, erkebiskopens högra hand och
åtnjuter hans vänskap och förtroende så mycket
som en menniska kan det. Jag sjelf har hans
nåde erkebiskopen att tacka för mycket och går
derför gerna hans väns ärenden.
Nils såg misstroende på presten, men denne tilläde:

— Jag lefver och hafver min verksamhet så
att säga i det som varit hafver, men nycklarne
till denna verld ligga till en stor del i hans nådes
händer, och han uppmuntrar mitt arbete.
— I talen i gåtor, eller ären I den mannen,
om hvilken jag hört berättas, att han skall sam-
manskrifva en bok om allt hvad som tilldragit sig
i Sveriges land?
— Jag är det!
— Godt! — utropade Nils och reste sig upp,
fästande sina brinnande blickar på historieskrifva-
ren. — Hvad skolen I skrifva om Engelbrekt En-
gelbrektsson? — Sanning! — svarade Erik Olofsson kort,
och såg leende på den häftige riddaren.
— Snick snack! — återtog denne — sanning
skolen I skrifva om alla, men hvad menen I vara
sanning rörande Engelbrekt? Är det sanning som
I hören gå och gälla för sanning i herrarnes
salar, ja ock i erkebiskopens, eller är det som
lefver på folkets mun och i dess hjerta, är det
sanning? — Icke är jag skyldig, stränge herre — yttrade
Erik ännu leende — icke är jag skyldig att
tänka och tycka, hvarken som den ene eller andre
tänker och tycker; jag söker efter sanning, men
jag ser dervid med mina egna ögon och lånar icke
annor mans hufvud, det må nu röra Engelbrekt
eller någon annan . . .
— Undflykter, mäster, undflykter — afbröt
Nils — låt mig höra eder tanke rent ut, hvad
tänken I om Engelbrekt?
— Jag tänker detsamma som folket, herr
Nils — genmälte Erik långsamt och med djupt
allvar — rörande honom synes mig, att man kan
säga: vox populi, vox veritatis *).
— Gud välsigne eder för de orden! — ut-
') Folkets ord, sanningens ord.

brast då Nils och sprang häftigt upp. — Skrif,
skrif i Guds namn, och låt mig snart, hören I det,
snart få Engelbrekts historia att läsa. Jag tviflar
ej på edert ord . . . dock kunde det hända, att den
luft som I lefven uti, vid erkebiskopens hof, kunde
innehålla giftiga duDster, som eder ovetande förbryllade
edert sinne, . . . och förstån I, den luften
vill jag rensa för eder och för alla dem, som skola
läsa den store mannens krönika. I skolen derför
lofva mig, att skicka mig bud, när som I hafven
skrifvit hans historia färdig, att I månden läsa
henne för mig, eller ock skicka henne till mig,
hören I det, Erik OlofssoD, viljen I lofva mig det?
Den lärde mannen syntes gripen af riddarens
väi ma, och fattade med större ifver, än man kunnat
tilltro hans lugna och säfliga väsende, riddarens
hand.
— Må så Gud i sin nåd unna mig kraft,
medan dagen vinnes, att hinna skrifva den ädle
mannens lefnad, och I skolen både läsa och blifva
nöjd dermed, det kunnen I förlita eder på, herr
Nils! De samtalade ännu en stund med hvarandra,
och den lärde skolmästaren erhöll till och med
derunder en och annan upplysning, som han tecknade
sig till minnes. Rörande hans egentliga ärende
fick han derpå ett önskligt svar, och så aflagsnade
han sig. En stund förgick, hvarunder Nils skyndade
att kläda sig, och så infann sig den ansedde och
inflytelserike domherren i Upsala, herr Helmich.
Nils gick honom till mötes, och domherren hel-
sade honom med en blick och ett ansigtsuttryck,
på en gåDg varmt och fullt af smxkrande beundran.
Hans uppträdande kunde icke annat än
väcka de besynnerligaste tankar hos Nils, och
denne bemödade sig icke heller att dölja sin förvåning.
Men domherren tog detta som något helt
naturligt, och skyndade att säga:

— Frid vare med eder, min son . . . och
måtte Herren välsigna den stund jag inträdt hos
eder! Nils Sture mötte med en stolt och genomträngande
blick den helsande domherren, hvars
namn han föregående afton hörde sin bjertans kär
angifva såsom vittnet vid hennes faders dödsbädd,
och om hvars nära förhållande till erkebiskopen
han nyss erhållit påminnelse genom mäster Erik
Olofsson. Domherren å sin sida lät icke märka
någon den minsta ovilja öfver det sätt, hvarpå
han blef mottagen. Hans djupa menniskokänne-
dom och skarpa blick sade honom dock genast,
att riddaren, om han icke förekoms, skulle låta
undfalla sig ord, som kunde afskära all möjlighet
för honom att fortgå till uppnåendet af sitt mål,
och derför tilläde han med en ton, som mer än
allt annat visade, huru fullkomligt han visste att
beherrska sig:
— I sen mig icke an med blida blickar, rid-
dar Nils, och jag må det rent af hjertat bekänna,
att hade jag icke varit vittne till edert uppträdande
hos konungen forliden afton, hade utan tvif-
vel mitt besök hos eder nu uteblifvit. . . Men hvad
jag hörde och såg i går har bekräftat och stadfästat
hos mig hvad jag redan länge haft i hugen
rörande eder, och nu vill jag föra mitt beslut igenom,
så vida som I sjelf viljen det och icke visen
mig ifrån eder.
Kanikens tal gjorde åsyftad verkan. Nils förvånades
öfver hvad han hörde, och lugnet, trovärdigheten
och bestämdheten hos den talande framkallade
hos honom en sinnesstämning, hvilken liksom
saknade bröstvärnet af en förutfattad mening.
— Underligt faller mig edert tal före — sade
Nils. — I mågen icke taga det till misstyckes, att
jag säger det. Tänken ock på, vördige herre, att
I kännen mig och mina tankar och mitt uppsåt
föga, och det lilla I kännen kan missleda eder...

i >
i — Jag behöfver icke känna mer, än hvad I
sjelf saden till konungen och konungens svar . . .
I ären olycklig, riddar Nils, men iag kan föra
eder till lyckan ... I älsken edert land, jag älskar
det ock . . . Edert tal till konung Carl hänförde
mig, jag är af eder tanke rörande rikets räddning
. . . Men hvarje sak för sig. Först må jag
tala med eder om det, som utan tvifvel ligger edert
hjerta närmast, om eder hjertans kär, jungfru Brita,
och hennes faders löfte . . . Jag säger eder, att det
finnes andra vägar än genom Sveriges konung att
vinna det mål, som I der söken!
— Och hvilka äro de vägarne?
— Genom Sveriges rikes erkebiskop kunnen
I säkrare och fortare vinna edert syfte.
— Ah . . .! Sägen I det, vördige herre, . . .
och Sveriges rikes erkebiskop, herr Jöns Bengtsson,
skulle vilja förhjelpa mig till den lycka, som
konung Carl icke anser sig kunna eller vilja skänka
mig? — Han vill det! — yttrade kaniken med
fasthet. . — Förr skulle jag tro, att eld och vatten
kunde förenas, än att erkebiskop Jöns skulle vilja
göra något för mig! — yttrade Nils, utan att dölja
den misstro, som han satte till domherrens ord.
-— Så skilda hafva våra vägar varit allt ifrån be-
gynnelsen, att I skolen hafva svårt att öfvertyga
mig om det, som I nu hafven sagt mig.
— I kännen icke erkebiskop Jöns!
I — Yäl icke så godt som I, dock till fyllest
för att veta, det han icke kan vara min vän . . .
ty jag är icke hans, det kännen I nog, så väl I
som erkebiskopen!
— Till skenet, ja, ären I icke erkebiskopens
vän, men för så vidt som solens ljus och solens
värme tillsammans arbeta på samma mål, att kläda
it jorden i grönt till föda för menniskor och djur,
. I och sålunda äro förbundna med hvarandra, fastän

de verka hvar för sig, — så visst ären I och vör-
dig fader, erkebiskop Jöns, vänner!
— Hvad sägen I. . . skulle jag och erkebiskop
Jöns Bengtsson, . . . skulle vi arbeta för
samma mål?
— Jag säger det, stolts riddare!
En stunds tystnad uppstod, hvarunder Nils
icke tog sina ögon från erkebiskopens vän, den
mäktige kapitelherren, och denne uthärdade hans
blick. Slutligen drog sig ett leende öfver Nils
Stures drag.
— Handlingarna döma dock mannen — sade
han — och det skolen I icke kunna säga, att mina
handlingar och erkebiskopens varit hvarandra lika,
hvarken i och för sig, eller till deras yttersta mål.
Eller har då hans nåde erkebiskop Jöns så mär-
keligen förändrat sig, att han nu är konungens
vän? Hittilldags har han dock ej visat sig sådan!
— I sägen det, stolts riddare, och likväl skolen
I straxt finna, att jag hafver rätt i hvad jag
sagt. Eller sägen mig, hvilkendera hållen I vigti-
gare, klockstapeln eller sjelfva den helgade klockan,
som han uppbär? ... . Sen I, riddar Nils,
erkebiskop Jöns har aldrig tagit fel om den saken,
för klockan vill han offra lif och blod och allt sitt
gods . . . Det viljen I ock!
— Kort och godt, vördige herre, I viljen säga,
att han håller Sveriges rike så dyrt som jag . . .
Men det må han visa i handling, och sägen mig
icke, att han, som burit, Gud bättre, ett afvogt
hjerta mot Sveriges konung, kan älska Sveriges
land. En skugga flög öfver domherrens anlete, och
ett skarpt, forskande ögonkast riktades på Nils.
Men det försvann snabbt, och det blida lugnet inträdde
ånyo. Han besvarade det gjorda inkastet
med mycken sagtmodighet.
— Svårt är att läsa mannens tankar i hans
anlete, och den man finnes icke, som genomskådat

erkebiskop Jöns. Men ett är visst, och I skolen
se det en gång, huru mycket än bans handlingar
synas . . . märken väl, jag säger: synas — tala
deremot; I skolen se det, att han framför allt vill
Sveriges ära och Sveriges väl. . . och här, stolts
riddare, här stånden I och han på jemnan mark,
här kunnen I blifva hans man och verka med eder
starka arm för det gemensamma höga målet. . .
Jag läser tviflet i edra blickar, men jagen det
bort, riddar Nils, jag vill svärja eder den dyraste,
den heligaste ed, jag vill gifva eder rätt att taga
mitt lif, om I icke skolen finna, att hvad jag nu
sagt är den renaste sanning. I ären en man af
ära, en riddare sådan som få, ja som ingen . . .
och derför talar jag utan förbehåll till eder, viss
om, att I icke skolen missbruka min uppriktighet
. . .
Åter hvilade det skärpa ögat så hvasst och
genomträngande på riddaren, hvilken stod der tyst
och, som det syntes, försjunken i tankar med armarna
korslagda öfver bröstet. Helmich fortfor:
— Erkebiskop Jons vill Sveriges räddning,
och han vill samla omkring sig alla, som hysa
samma tankar som han, samla dem till ett fast
förbund att våga allt, . . . allt för Sverige . . .! I
ären den förnämste, I ären ung, tapper, känd och
älskad af ahmogen, I kunnen resa en bondehär,
såsom I sjelf saden det i går till konungen, I kunnen
resa en bondehär och med honom rensa riket!
Se der, hvad erkebiskop Jöns vill af eder, se der,
huru han hafver genomskådat eder och följt eder
under dessa år, då I hafven lefvat skild från konungen,
ett mål för allas undran, för att icke säga
förakt. Erkebiskop Jöns har beundrat, der andra
hafva undrat, och då jag hörde eder inför konungen
föra detta fria, kraftiga, varma språk, fann
jag deruti bekräftelsen på den åsigt, som både jag
och erkebiskopen fattat om eder. Käcken mig så
eder hand och gifven mig den helsningen att föra

till erkebiskop Jöns, att I viljen förena eder med
honom, . . . och I skolen blifva den främste mannen
i Sveriges rike, och inom år och dag skolen
I föra eder hjertans kär, den sköna jungfru Brita,
som eder brud till edert slott!
Med glad tillförsigt skådade domherren öfver
till riddaren, hvilken med allt blekare kind lyssnade
till hans tal. Det var också förlåtligt, om
erkebiskopens förslagne underhandlare skulle misstaga
