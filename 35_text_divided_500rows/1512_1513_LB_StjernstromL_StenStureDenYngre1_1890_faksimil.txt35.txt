följden blifvit? . . . Det var en förskräcklig tanke. Hon
tackade Gud, att hon hade i sin hand att draga bröderna
till hvarandra. Om också Ake hade läst i hennes hjerta,
var hon viss på att hennes hemlighet skulle vara honom
helig, inte till någon skulle han förråda den.
Denne Måns, hur hon afskydde honom! Hans djerfva
beröring syntes henne nästan vanhelgande . . . Hastigt tog
hon den nya klädningen, vecklade ihop den och kastade
den på den flammande härden.
»Jag vill aldrig bära den, aldrig påminnas om hvad som
mött mig i dag!» sade hon.
»Hade du varit lika sträng om det varit Åke?» hviskade
en röst i hennes själ.
»Han skulle aldrig betett sig så emot mig, ty han förstod
att jag derefter icke kunnat älska honom!»
Fru Kristina var Annas enda förtrogna, och för henne
berättade hon hvad som händt.
»Du står fast vid ditt beslut?» sporde denna.
»Fastare än någonsin!»
»Betänk skilnaden i ålder!»
»Betänk hvad det gäller!»

MOLNEN DRAGA SAMMAN. 407
»Gud styrke dig!»
»Skulle du ieke handlat som jag?»
»Jag tror det!»
»Tack! Hvad det är för en tröst att veta att det fins
någon som förstår mig.»
»Men hvad skall fru Gunilla säga?»
»Herr Sten måste bli min målsman hos henne.»
»Får jag tala med honom derom?»
»Gör det, käraste Kristina!»
»Men om han säger; detta är fåvitsko, I låten begge
känslan hänföra eder.»
»Då lyder jag hellre den och far vill, än min begärelse
och ångrar mig — för sent.»
»Du har rätt.»
Då Anna kom tillbaka till sitt rum, fann hon Zina
smältande i tårar.
»Hvad är på färde?» sporde hon.
»Den nya silkesklädningen ...»
»Än sedan?»
»Är alldeles försvunnen!»
»Ingenting annat ! Den var mig icke i smaken.»
»Men hvad viljen I nu taga?»
»Den hvita.»
»Som är begagnad.»
»Men utan fläck, Zina.»
»Hade den andra fått en sådan?»
»En stor och stygg.»
»Sådant gömmer man undan,» genmälde Zina. »Det
går för mig så lätt och ledigt.»
»Det skulle icke alls gå för mig!»
»Om jag bara kunde begripa hvart den tagit vägen.»
»I elden!»
»Han I bränt upp den?» nästan skrek hon.
»Ja, men nu tala vi icke vidare derom .. . Hör på, Zina,
jag ville gerna tala vid Esbjörn.»
»Nu genast?»
»Om det låter sig göra.»
»Jag såg honom nyss gå upp till herr Sten, jag skall
passa på, när han kommer tillbaka.»
Hon skyndade hastigt ut.
Men Anna satte sig ner framför elden ; det roade henne
att se hur lågorna slogo omkring träden, de svagaste likasom

408 SVERIGES VALKYRÏA.
böjde sig undan, innan de hängåfvo sig, men ju mera de
förtärdes, ju mera spred sig värme i rummet. Och så
undrade hon om ett menniskohjerta, som offrar sig i kärlek,
också frambringar något värmande, välsignelserikt... I sådant
fall skulle icke hennes lif bli gagnlöst, äfven om hon aldrig
fick veta för hvad ändamål hon hade afsagt sig all verldens
glädje och lycka.
Zina återvände tillsammans med Esbjörn.
»Här är han!» sade hon.
»Lemna oss, Zina, jag vill lala allena med honom.»
Hon syntes litet öfverraskad, men gick genast.
Anna ville just börja, dåEsbjöhi gjorde henne ett tecken,
derefter smög han sig sakta till dörren och öppnade den
hastigt, i samma stund försvann Zina likt en jagad hind.
»Ondt samvete,» mumlade Esbjörn.
»Ja, jag fruktar hon är icke att lita på,» sade Anna.
»Får jag gifva ett råd?»
»Jag tar gerna emot. det.»
»Gift henne med Beppo, så snart han kommer tillbaka,
och låt dem sedan återvända till Finland.»
»Men om hon inte vill?»
»För litet hjefs samtycker hon till allt.»
»Men hur skall hon trifvas der borta?»
»Det blir hans sak. Jag skall säga eder, jungfru, just
sådana qvinfolk som Zina är det som bringa en man på
fall. Hon gör honom först galen i sig, och när han sedan
kommer under fund med att hon bedragit honom, då häm-
nar han sig endera på henne, på verlden eller på sig sjelf. . .
I hvilketdera fallet blir han en förlorad menniska — genom
henne.» »Jag skal] lyda edert råd, Esbjörn, och önskar till Gud
att hon redan vore härifrån.»
»Är det något jag kan göra för eder, ädla jungfru, skulle
jag gerna vilja.»
»Det är en af herr Stens och fru Kristinas vänner
som alldeles försvunnit.»
»Hans namn?»
»Det är riksrådet Åke Johansson.»
»Kalmarhöfdingens son?»
»Just han; många efterfrågningar äro gjorda, men alla
förgäfves . . . Han hade lemnat ett bref efter sig, som innehöll
att han skulle bli borta i sex månader, men nio äro

MOLNEN DRAGA SAMMAN. 409
nu förflutna utan att han hörts till. . . Hans fars ångest och
fruktan är stor och ...»
»Inga misstankar?»
»Jag tror inte ... »
»Veten I tiden, då han försvann?»
»Det var på sommaren, strax efter vår afresa.»
»Hin . . . Besynnerligt det...»
»Någon olycka har måhända träffat honom.»
»Åh, så dum jag är!» utropade Esbjörn. »Jag träffade
honom ju!»
»Hvar, hvar?»
»Här i Stockholm! Var tröst, ädla jungfru ; underrättelser
om honom kan jag nog anskaffa.»
»Kunnen I det verkligen!» sade hon och räckte honom
begge sina händer, likt en drunknande.
I samma ögonblick en hoppets ljusglimt skymtade, kände
hon att förtviflan varit nära att döda henne.
»Riddaren reste härifrån tillsammans med fader Laurentius,»
sade han, »priorn i Vadstena kloster; den samme,
som skickade sina spårhundar att vädra upp den fånge han
med list och våld tvingat att taga tonsuren. Den samme,
som släpade Karin Eliasdotter till Sko och förbjöd abbedissan
att släppa henne lös. Nu veten I hvad fader Laurentius är
värd, ädla jungfru.»
»Hvarför ville han riddaren ondt?» sporde Anna skälf-
vande och dödsblek af fasa.
»Hvad han föregifvit, är icke godt att veta. Riddaren
följde honom godvilligt, men om han också stannar qvar
godvilligt, torde icke vara så lätt att utröna.»
»Hvart har han fört honom?»
»Jag förmodar till Vadstena!»
»Viljen I resa dit?»
»Gerna, om herr Sten samtycker.»
»Jag skall spörja derom.»
»Får jag säga eder min mening, jungfru?»
»Gör det!» Hon tog dervid tacksamt hans hand.
»Hvarför icke underrätta hans far?»
»Ja, det är sant!»
»Eller hans bror!»
»Nej, jag skall säga det till hans far!»
»Icke I, jungfru!»
»Hvarför inte?»

410 SVERIGES VALKYRIA.
»Låt mig göra det.»
När hon förvånad såg på honom höll han ögonen nedslagna,
men ändå förstod hon, att han gissat hennes hemlighet,
men också att hon ingenting hade att frukta dervid.
»Ja, ja!» svarade hon. »Gör som I sjelf viljen.»
Han bugade sig litet tafatt för att gå.
»Esbjörn,» sade hon. »Herr Sten, fru Kristina, alla
säga att de hafva eder att tacka för något; nu har jag det
också ... Må Gud välsigna eder!» . . . Hon satte begge händerna
för ögonen och utbrast i tårar, men när hon tog bort
dem, var Esbjörn längesedan borta.
födelsedagen var inne. Endast nära fränder och vänner
voro bjudna, Anna hade enträget bedt derom; klädd i en
enkel hvit klädning och med hvita rosor i hufvudet, liknade
hon nästan ett offerlam. Fru Kristina slöt henne gråtande i
sina armar och sade att hon nästan ångrade att hon samtyckt.
Herr Sten ville ännu i sista stunden afböja hennes uppsåt.
»Väl har fru Gunilla medgifvit eder frihet att välja,»
sade han, »men att fadern skulle erhålla företräde framför
sönerna, det har väl aldrig fallit henne in och torde svårligen
vinna edra fränders bifall.»
»Hvarför icke, när mitt hjerta ger honom företrädet?»
Anna hade bedt om ett samtal med kalmarböfdingen,
en timme före de andra gästernas ankomst, och han hade
punktligt infunnit sig.
Vid Annas åsyn öppnade han sina armar och sade:
»Min dotter!»
»Ännu icke?» svarade hon.
»Hvad?» »I haden lofvat mig att få välja!»
»Jag har erhållit en anvisning på hvar jag möjligen kan
finna Åke. Viljen I dröja att bestämma eder, tills jag återkommer.»
»Nej,» svarade hon, »det behöfs inte.»
»1 gifven alltså eder hand åt Måns! Han älskar eder ock
öfver allt i verlden.»
»Jag håller fast vid att jag måste ha två att välja på i »
sade hon under det en stark rodnad färgade de nyss så

MOLNEN DEAGA SAMMAN. 411
bleka kinderna och tårar fylde hennes ögon. Hon ängslades
synbarligen. »Hvad oroar eder, käraste jungfru?» sporde riddaren med
ömt deltagande. »I veten ju att min ene son tycks ha försakat
möjligheten att vinna eder.»
»Så måsten I träda i hans ställe!»
»Jag?» »Så vida I icke också försaken; men då är jag fri från
min förbindelse!»
»Om jag icke kände eder, Anna, skulle jag frukta att
härunder ligger ett svek.»
»Sägen blott, att I viljen täfla om min hand.»
»För att få ett afslag?»
»Än sedan; ingen är närvarande!»
»Nåväl då!» Och riddaren böjde knä för den sköna
flickan. »Ädlaste skön jungfru; såsom den högsta lycka
skulle jag skatta den äran att få hemföra eder såsom min
brud; men jag är femtiosju år, min medtäfllare är en ung,
ädel riddare och det skall icke förvåna mig, om I gen honom
företrädet! Jag beder eder allenast att förunna mig ett litet
rum i edert hjerta.»
»Stig upp, herr riddare!» sade Anna med mycken värdighet.
»Jag ger eder det helt och hållet; både hjerta och
hand skall tillhöra eder!»
Hon räckte dem verkligen till honom, och han sprang
upp, men icke för att fatta dem utan allenast för att bestört,
nästan med ovilja utropa:
»Detta är ett skämt, stolts jungfru, som icke är eder
värdigt. »
»Det är mitt djupaste allvar!» svarade hon. »Emottagen
I min hand, så för mig dit ut i gillesalen och kungör vår
trolofning. Afslån I den, så reser jag om några dagar tillbaka
till Viborg, och alla våra förbindelser äro brutna.»
»Men, Anna, det måste finnas en orsak till edert handlingssätt.
Har ingen af mina söner lyckats att behaga
eder?», »Kanhända?» »Men om så är?»
»Han I glömt spådomen?»
»Jag vill icke minnas den, endast att de älska eder
begge.»

412 SVERIGES VALKYRU.
»Men den jag icke älskar, skulle aldrig förlåta sin
broder.» »Och derför viljen I gifva eder hand till mig?»
»Dertill är jag beredd, för hvad som skall möta, styre
Gud ! »
»Men kan och bör jag emottaga edert offer?»
»Hör mig, herr riddare, I kunnen afslå min hand, men
jag säger eder, att den aldrig gifves till någon af edra
söner!» »Är detta edert bestämda ord?»
»Jag svär det vid min högtälskade faders minne!»
»Ännu ett spörsmål, Anna, för att freda mitt samvete.
Önsken I denna förbindelse upplöst?»
Hon tvekade ett ögonblick, men svarade derefter lika
lugnt som förut: »Jag önskar att den kommer till stånd.»
Han fattade hennes hand och sade mycket upprörd:
»Adt slik en lycka skulle träffa mig, derom har jag aldrig
drömt, men hur tacksam jag är derför, skall hela mitt återstående
lif bevisa.» Derpå förde han den lilla, kalla handen
till sina läppar, och sedan följde hon honom ut i gillesalen,
der gästerna voro samlade och ljusen strålade i festlig belysning.
Herr Sten och fru Kristina kommo dem till mötes, de
tryckte deras händer till tyst lyckönskan.
När herr Måns såg det förlägna, lyckliga leende, som
upplyste hans faders anlete, kände han sig förvissad om sin
lycka och ville skynda fram.
Men i samma stund yttrade den gamle riddaren med
klar och tydlig stämma: »Ädle herrar, fruar och jungfrur,
jag har att mäla en nyhet, som skall slå eder alla med
häpnad. En ung frisk ymp skall bindas vid ett gammalt
träd, den ljufva ungmön Anna Bjelke har lofvat hand och
hjerta till höfdingen på Kalmar slott, Johan Månsson.»
Ett utrop hördes från alla de närvarande, men ett skrik
förnams deribland, det trängde till fadershjertat, men när
hans blickar sökte sonen, var denne redan försvunnen. Han
förmådde icke stanna qvar.
Den qvällen blef hvarken stoj eller lek eller muntert
glam. Man hviskade vid hvarandra och undrade. Den gladaste
var Anna, det låg nästan hänförelse i hennes väsen;
hon hade gått in på den rätta vägen, uppoffrat sin jordiska
kärlek för att blifva sin nya slägts frälsande engel. Hon
i

MOLNEN DKAGA SAMMAN. 413
var beredd att trycka martyrkronan på sitt hufvud . . . Och
när den motsträfviga känslan frågade med Isak: »Här är
elden och veden till brännoffret, hvar är nn fåret?» då svarade
hon med Abraham: »Gud förser det nog!»
Herr Johan Månsson sade sig genast vilja skrifva till
fru Gunilla för att begära hennes samtycke, och han bad
herr Sten lägga sitt ord till. »Jag fruktar,» sade han, »att
hon annars rent af nekar mig sin dotter.»
Alla tyckte det var en vacker syn, att se Anna tillsammans
med sin trolofvade. Han var så vördnadsfull,
så beundrande, hon så qvinligt tillgifven och ödmjuk, men
på samma gång så högt öfver det närvarande, som om det
endast varit vägen till, men icke målet för hennes sträfvan.
»Man skulle förundra sig öfver hennes val,» sade de
unga ädlingarne till hvarandra, »om inte hon sjelf nästan
vore en gåta.»
»Tiden skall måhända lösa den,» genmälde en annan.
»Anna Bjelke är den jungfru, jag helst vill likna,» ropade
hennes yngsta vänner. »Allas ögon skola lita till henne,
när hon kommer vid sin ädle herres sida.»
»Ja, nu skola gamle riddare en tid komma i pris,» genmälde
en äldre, litet spotskt.
»I morgon tågar jag till Vadstena att söka min son,»
sade riddaren till Anna. »Då skall hvad som i dag mött
mig endast synas såsom en dröm.»
»I fören honom väl tillbaka med eder?»
»Helt visst, om han finnes der!»
Men när hon sedan tog afsked af honom, sade hon:
»Säg herr Måns ifrån mig, att jag väntar hans besök.»
Följande dag lät denne anmäla sig hos henne.
Hans utseende var blekt och förstördt när han med
sväfvande röst yttrade: »Det är på min faders befallning
som jag kommer att till eder frambära min lyckönskan.»
Han bugade sig vördnadsfullt, men på afstånd.
»Såsom eder blifvande frände, räcker jag eder handen —
till glömska af det förflutna.»
»Men jag kan, jag vill icke glömma,» inföll han lidelsefullt.
»Det sade jag ock min far vid afskedet.»
»I skolen återtaga edra ord vid hans återkomst.»
»Då är jag redan långt härifrån!»
»I skildes från hvarandra i vrede?»
»För att icke mera träffas!»

\. 414 SVERIGES VALKYRIA.
»Så hör då också mitt ord!» genmälde Anna med flammande
blick. »Eder husfru blir jag aldrig!»
Hur han mörknade vid hennes ord! »I afskyn mig då?»
»Mellan kärlek och afsky ligger en bred väg; jag bjuder
eder min vänskap och ger löfte om att göra eder fäder så
lycklig jag förmår, men fordrar i gengäld att I kasten bort
alla onda tankar och hållen eder till oss, såsom en son till
sin fader och moder.»
»Jag kan icke!» utropade han och föll till hennes fotter.
»O, Anna, Anna. hvad hafven I gjort?»
»Uppfylt min pligt; det kan stundom vara bittert, men
vi måste underkasta oss den!»
»Låt mig åtminstone veta orsaken till eder ovilja emot
mig . . . Ah!. . .1 älsken Åke? Neka, om I kunnen?»
Återigen lyste brodershatet i de vilda blickar hvarmed
han betraktade henne.
Hon skälfde, men såg honom lugnt in i ögonen. »Egde
jag då icke rätt att gifva honom min hand?»
»I veten att det kostade hans lif?»
»Brodermördare således ? »
»Tig, tig! Edra ord bränna som eld!»
»Såv spörj icke, utan underkasta eder hvad som icke
kan ändras. Såsom herr Johan Månssons husfru har jag
rätt till eder aktning och vördnad, anspråk på eder sonliga
vänskap och tillgifvenhet; hvarför då neka att gifva mig,
hvad jag, med den heliga jungfruns bistånd, aldrig skall göra
mig ovärdig till.»
Men de sista orden ljödo nästan bönfallande och de
gingo till riddarens hjerta, han erfor en aning om att uppoffringen,
hon gjort, var för hans skull, och den dubbla förödmjukelsen
brände djupt.
»Min vördnad, min dyrkan eger ingen såsom I,» sade
han. »Och jag skall, hvad det än kostar, försöka att efterkomma
eder vilja!» Dermed skyndade han bort.
Men Anna tackade i en brinnande bön för det skydd
och den hjelp honjått ofvanifrån.
»Mötet med Åke blir svårare,» tänkte hon, »men goda
englar skola stå mig bi.»

MOLNEN DBAG A SAMMAN. 415
Når slottshöfdingen med sitt följe inträffade i Vadstena
och strax derefter i klostret efterfrågade sin son, erhöll han
ett förläget undvikande svar, man visste icke rätt om riddaren
ännu var qvar.
Han måste vänta en stund i refektorium, och då kon-
fessorn ändtligen kom, sade han att broder Laurentius, som
var riddarens förtrogne vän, icke för tillfället var hemma,
och under hans frånvaro fick ingen störa den ädle herrn i
hans studier.
»I lären icke veta hvem jag är?» sporde Johan Månsson
med höghet. »Följ mig genast till min son!»
»Det är nästan omöjligt,» svarade den förlägne kon-
fessorn. »Jag medför tjugu man och jag bryter mig in!»
»Ädle herre!»
»Gå förut!»
Befallningen åtlyddes; annan utväg fans icke.
När riddaren kom in i kammaren, som svagt upplystes
af en lampas fladdrande sken, och såg sonen ifrigt sysselsatt
att skrifva, utan att gifva akt på de inträdande, såg det
tärda anletet och den hektiska rodnaden, då utbrast han med
ångestfull fadersömhet :
»Åke, hvad gör du?»
Denne vände den halft förvirrade blicken till honom.
»Fader!» sade han mildt, »stör mig inte.» Derefter fortsatte
han, om möjligt ifrigare än förut.
»Son, hvad har du för händer?»
Denne visade på. en hop papper. »Läs!» sade han.
Riddaren gjorde som han bad. Det var besynnerliga
vilda tankar, deremellan kom jämmer öfver ett olyckligt öde
och tal om något hemligt, underfullt, som en gång skulle
yppas. Men öfverallt lyste vanvettet igenom.
»Jag önskar bli lemnad allena med min son!» sade
riddaren strängt och befallande.
Konfessorn stod och trampade, men han var tvungen att gå.
Under tiden arbetade herr Åke, utan att lyfta hufvudet.
»För hvem gör du detta, sonen min?»
»Det skall blifva min slägts upprättelse!»
Längesedan förgätna minnen vaknade i Johan Månssons
själ. . . Han tog hastigt papper efter papper, flera af dessa
uttryck hade han i gångna tider hört upprepas af sin olycklige
fader. Ryktesvis hade han också ett slags bekantskap

416 SVERIGES VALKYRIA.
med det rum i Vadstena, der denne på väggarna nedskrifvit
sina orediga tankar.
Han påminde sig att genast efter hans faders död hade
Vadstena kloster åt efter]efverskan erbjudit en afskrift, men
fordrat så stor betalning, att hon måst afstå derifrån. Till
Danmark hade sedermera ett anbud blifvit gjordt. . . Måhända
hade det blifvit antaget, kanske hade man icke funnit någon
som ville åtaga sig arbetet, och så hade man förmått hans
son dertill. .. och vanvettet skulle troligtvis blifva hans lön!
Här fordrades snabb handling, men mycken försigtighet.
»Käre son, jag kommer för att hemta dig.»
»Jag behöfver ännu fyra år, fader — förr kan jag icke
komma . . . Stör mig inte!» Och återigen flög pennan öfver
papperet likasom skulle den förlorade tiden återtagas.
Riddaren stod rådvill. Han såg med hvilken ängslig
noggranhet Åke lade de skrifna papperen tillsammans, det
var som om de utgjort en del af hans egen själ.
Konfessorn inträdde ånyo; han sporde om riddaren tagit
kännedom om det märkliga arbetet.
»Ja,» svarade han. »Och jag tänker dröja några dagar
i staden för att ytterligare göra det.»
Detta tycktes icke falla konfessorn i smaken, men han
vågade icke någon invändning.
När Esbjörn underrättade riddaren om att hans son befann
sig i Vadstena, tilläde han: »Om I behöfven råd eller hjelp,
så sök upp smedsmästaren Eskil Eliasson, hans dotter kan
bli eder till nytta.»
Herr Johan begaf sig direkt dit från klostret och han
träffade hela familjen tillsammans.
Oförtäckt yppade han för dem sitt ärende.
Mannen svor öfver munkeknep.
Mor Elsa sade: »Att göra något dem emot, är som att
sticka handen i ett getingbo.»
Men Karin menade, att om fader Laurentius var borta,
kunde det icke vara så farligt.
Den kloka flickan sporde och öfverlade noga om hvad
som borde företagas och följande dag, när riddaren gick till
klostret, medförde han en stor flaska, fyld ända till korken,
som fader Smed gifvit honom, och desslikes en stor blån-
sudd, han erhållit af mor Elsa. Förklädd till smedspojke och
svart i ansigtet, följde honom Karin med en liten korg innehållande
mat och vin. Mot en betydlig gåfva lyckades ridda-

MOLKEN 11K AGA SAMMAN. 417
ren, med portvaktens medgifvande, insmuggla så förbjudna
ting. Det var tidigt på morgonen, men Åke var redan i fullt
arbete, han syntes nästan blekare än dagen förut.
»Du bar icke sofvit i natt,» sade fadern.
»Jag har icke haft tid,» var det något otåliga svaret.
Karin gjorde ett frågande beslutsamt tecken, och riddaren
nickade sitt bifall.
Hastigt tog hon fram en lampa, hon tände och slog der-
efter ur flaskan i en stenskål.
Herr Ake vände ryggen till, hvad rörde deras åtgöranden
honom, och likväl skulle han gifvit sitt lif att förhindra dem.
Karin fylde den stora sudden med den sura vätskan i
skålen, och med otrolig snabbhet flög den öfver väggen och
grumlade helt och hållet den förut otydliga skriften. Under
tiden tog riddaren oförmärkt blad efter blad af deo dyrbara
papperen och lät lågan förtära dem, allt under det Åke skref
och skref för att upprätta sin olycklige farfaders minne.
De hade arbetat under tystnad i flera timmar. Riddaren
hade tagit det sista arket och Karin smygt sig fram nästan
bredvid Åke, utan att han blifvit det varse; då skulle han
lägga ifrån sig ett nyss slutadt papper till de färdiga, då han,
saknande dessa, med häftig förskräckelse vände sig om.
Lågorna åto den sistförflutna nattens arbete, han förstod
att allt det andra gått samma väg, och fasan förlamade
hans tunga; men när han lyfte blicken och såg det tillstånd
hvari handskriften befann sig, då utstötte han ett enda för-
tviflans skri och föll sanslös till marken.
Karin lyfte upp hans hufvud och baddade det med vatten.
»Kalla edert folk, herr riddare,» sade hon, »de bida
utanför.» Men också klostrets folk hade hört ropet och skyndade
till. Det blef stark ordvexling om huruvida den sans-
löse riddaren skulle få föras ifrån klostret. Hade han der
sjuknat, skulle han der vårdas, sade konfessorn, och det fordrades
höfdingens maktspråk i förening med fadersmyndig-
heten att förmå konfessorn och bröderna att utlemna den
halfdöde. Herr Johan Månssons tjenare hade redan hunnit bära ut
den unge herrn, innan klosterfolket tillkom; öfverläggningen
pågick ute på gården, och Karin fick derigenom tid att un-
danrödja alla bevis på deras delaktighet i ogerningen. Allt
o
Sten Sture den yngre. I. 27

418 SVËEIGES VALKYEIA.
sådant gömdes i den lilla korgen, och med den i handen
smög hon hastigt och obemärkt ut ur klostret.
I korta dagsresor förde herr Johan sin son ned till
Kalmar. Ofta hade han varit i full yrsel, ofta alldeles medvetslös.
På riddarens enträgna begäran anträdde Karin samtidigt
resan till Stockholm att bringa Anna Bjelke underrättelse
om hvad som händt. Det kunde bli farligt nog för
henne att vistas i granskapet af klostret, sedan man kommit
till insigt om allt som der tilldragit sig och Karins delaktighet
möjligen kunde bli röjd.
Men några månader derefter skref Anna till herr Johan :
»Käraste herre!
Det gläder mig af hjertat att herr Åke nu befinner sig
