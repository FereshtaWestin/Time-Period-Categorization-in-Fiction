till sjös. Tillsammans med de förenade engelska och holländska
flottorna, hvilka, under det långvariga krig, som denna tid
rasade mellan England och Frankrike, skyddade sitt lands
handelsfartyg, afseglade på våren år 1709 skeppet “Rotterdam“
i sällskap med en mängd andra fartyg, för att från
sydligare land hemföra dess alster. Ståtligast af alla dessa
var otvifvelaktigt just det nämnda skeppet, hvilket med sitt
höga “kastell“ och sina många kanoner lätt kunde tagas för
ett krigsskepp. En svår västlig storm hade rasat och varat i öfver åtta
dagars tid, under hvilken säkerligen många fartyg försvunnit
i djupet. Ehuru de holländska skeppen i allmänhet anses
vara dåliga seglare hafva de dock alltid haft rykte om sig
att vara de säkraste, när det gälde att “hålla sjön“ och “vaka“
i storm och hög sjö. “Rotterdam“ liknade andra holländare
i det senare afseendet, men ägde äfven fördelen att segla
tämligen bra; och i följd af dessa båda egenskaper hade det
nu lyckligen undgått stormen och ilade för dess sista byar
och med tillhjälp af den östligt gående strömmen genom
Gibi altars sund in i Medelhafvet.
Sedan fartyget passerat den lilla ön Alboran, kallade
kaptenen, som var en gammal sjöhjälte från de Ruyters dagar,
besättningen akterut och förklarade den, “att de nu hvilken
stund som hälst kunde blifva öfverfallna af franska sjöröfvare
eller så kallade “kapare“ hvilka i mängd genomströfvade detta
haf, och att nu, då de holländska och engelska flottorna af
kriget kvarhöllos vid Frankrikes och Spaniens kuster, deras
enda utsikt till räddning vore ett tappert och modigt försvar;
han tilläde, att han hällre skulle spränga sig i luften med
fartyg och allt än gifva sig fången. Fyra eller fem dagar
därefter varskodde utkiken i märsen om två fartyg. Båda
voro skonerter och af ganska misstänkt utseende. Med undran
sågo holländarna, att den aktersta började sätta sina rår och
segel i ordning, och att den längre för ut liggande fortsatte

— 15 —
sin seglats, men dock under mindre segelmassa, än då den
upptäcktes. Sedan kapten van Spingler, som den holländska befäl-
hafvaren hette, en lång stund genom sin kikare betraktat
båda fartygen, lät han “Rotterdams“ besättning väpna sig samt
ladda dess kanoner med dubbla skott.
— Den bortre är en sjöröfvare, det är säkert; men ska
vi styra rätt på den, så tar han kanske oss för en örlogs-
man. Det är det enda vi ha att göra, — sade van Spingler
till sina styrmän, som på hans befallning närmat sig.
— Kapten! — sade hastigt Lars: — det är två sjöröfvare.
Jag är säker därpå, ty det var mycket folk på denne siste
nyss, men nu äro få på däck, och den härmar ett handelsfartyg
med ställningen på seglen bara för att lura oss. Ett
par halningar i fall och skot — och det är en af de finaste
fribytare man kan se. De hafva för afsikt att få oss emellan sig.
— Ni kanske har rätt! — svarade kaptenen dystert. —
Nu få vi en hård nöt att bita uti.
— Får jag säga min mening? — frågade den unge styrmannen.
— Säg! — ljöd svaret.
— Låt oss gälla för ett krigsskepp i deras ögon, hissa
ert lands krigsflagga samt gå nära den närmaste skonerten
och ge honom sedan i förbifarten ett fullt lag; därpå sätta
vi efter den främste med alla segel, liksom vi ville jaga honom.
Håller han stånd, hvilket jag inte tror, så få vi slåss, annars
förfölja vi tills natten faller på, då den bofven säkert ändrar kosa.
— Bra! förb.. . bra! — ropade van Spingler, — så skall
en äkta holländare tala. Hade ni varit med de Ruyter, så
hade han gjort er till officer långt för detta.
Snart var “Rotterdam“ långs sidan af skonerten, på
hvilken endast fem eller sex man voro synliga. Dess däck
var betäckt af gamla segel, så att man omöjligt kunde se,
om den var bevärad eller ej. Holländaren hade fått det främmande
fartyget tätt i lä, och lät plötsligt de åtta styrbords-
kanonerna spela, ackompagnerade af handgevärens smattrande.
Ett ögonblick därefter låg fribytaren akterut med afskjuten
stormast, och ett skri af raseri höjdes af sjöröfvarne, som nu
svärmade upp på den öfverraskade kaparens däck.
Väldiga hurrarop ljödo däremot från det holländska
skeppet, som stolt utbredde sina dukar och seglade rätt ned
på den för ut liggande skonerten.

— 16 —
Denne, som redan lagt bi, brassade skyndsamt fullt, då
han såg sin kamrats olycka — allt i den tron, att lian jagades
af en holländsk fregatt. Jakten varade till natten föll pä, da
skeppet ändrade styrstreck något mera nordligt, och kaptenen
gjorde ett riktigt kalas, såväl för besättning = och skeppets
befäl, hvarvid Lars Gathe fick en särskild skal till tack föi
sitt förståndiga råd. .
Efter att i Smyrna hafva lossat och intagit en dyrbar
last af tobak, koppar, bomull och siden m. m„ afgick “Rotterdam“
ett par månader därefter från nämnda stad for atu
återvända till sin hemort. 4 .
På vaggande bölja står striden
Bland Greklands öar och skär;
I rökdoket glimma blixtar
Erån skeppskanon och gevär.
Högt vajar den holländska
Yan Spingler med ära den
“Lägg dubbelt med skrot i
Ty peppra det packet man flaggan —
för. kanonen, bör!“
Nu sänker sig solen långsamt
Bak rodnande molnbanks bryn;
Dess sista strålar belysa
En stolt och fägnaude syn.
Bak palmprydda holmen dyker
De tappres räddare opp:
En fregatt med kanonerna klara
Och Hollands flagga i topp.

-
Lars
i kajutan
hos sjöröfvaren. : fr*5g?;

17 —
Van Spingier och hans besättning hade sedan tidigt på
morgonen kämpat mot en öfverlägsen styrka af sjöröfvare.
När fregatten visade sig, satte dessa till alla segel och flydde;
•örlogsmannen kunde ej förfölja dem in mellan skär och holmar.
Under tiden hade Lars Gathe blifvit nedryckt från “Rotterdams“
däck, då mesanmasten gick öfver bord och skulle säkerligen
hafva drunknat, om han ej, hällande sig uppe på några
spillror af masten, drifvit intill den ena röfvareskonerten och
där blifvit upptagen.
Då fregatten styrde ned mot fribytarne, öfverhöljdes den
skonert, på hvilken Lars dä befann sig, med en hel skur af
järnskrot och muskötkulor. Lars Gathe, som bunden kastats
i en vrå af däcket, blef ej sårad men iakttog med fasa den
förfärliga verkan, som bief en följd af fregattens skott.
På aftonen löpte fartyget in i en liten hamn, och Lars
igenkände med glädje samma vik och ö, där han och Otto
varit fångne i grottan.
Den natt, som följde på kampens dag, var förfärlig.
Liggande på det af människolemmar och blod ännu öfvertäckta
■däcket, hörde han jämt de sårades klagan och jämmer. Härmed
blandade sig vildt skrän från den del af besättningen,
som icke blifvit för svårt sårad för att taga ett grundligt rus!
En person med mindre starka nerver, än hvad Lars hade,
skulle snart ha dukat under blott på grund af olåten.
Då oljud et nådde sin höjd, kommo två halfdruckne röfvare
och lossade Lars’ band samt släpade honom ned i kaptenens
kajuta. Här framställde sig för den unge en fasansfull syn.
På en hög af kuddar och dyrbara tyger låg röfvarekaptenen
särad af en skrotbit, som flått hans ena kind. Detta oaktadt
tömde han den ena bägaren efter den andra af eldigt cyper-
vin. Tre af hans närmste män i befälet omgåfvo honom.
Efter att hafva tilltalat den unge på flera språk utan att
få svar, skickade kaptenen slutligen efter en matros, som på
blandad danska kunde göra sig förstådd af Lars. Det förhör,
som nu började, varade icke länge. Utslaget lydde, att fången
nästa dag skulle mista ena örat och sedan tillfogas det ena
såret efter det andra, liknande dem, som kvarlefvande fri-
bytare erhållit. Med denna ohyggliga utsikt för morgondagen,
vardt Lars förd upp på däck och väl bunden.
Efter några timmar, då större delen af den rusiga besättningen
insomnat, hörde Lars, att någon närmade sig honom.
— Hvem där? — sporde han oroligt.
Konungens Jcapare. 2

— Tig, pojke, — rosslade en hes stämma, och snart
igenkände fången den danske matrosen, som sakta satte sig
vid hans sida.
— I morgon får du en het dag, min gosse, — hviskade
matrosen; — men jag hyser medlidande med dig och har tagit
med en slank vin åt dig. Drick nu! det kan du i sanning
behöfva — f-n skulle vara i dina kläder, när sol går upp.
— Vill du inte lösa min hand, så att jag får lättare att
dricka? — frågade Lars.
— Nej, pass, min vän! — blef svaret; — älven om du
kunde fly och slippa att mista näsa och öron, inte ändå af
ängslan för mitt eget skinn. Nej, jag skall hälla i dig, gapa
du bara. .
Lars, som kände sig stärkt af vinet, sade, sedan han
tackat matrosen:
— Du kunde gärna lösa mina band, så skall jag skänka
dig en gengåfva för din godhet. Du måtte väl inte tro, att
jag kan rymma, och behöfver ju bara ropa för att la mig'
fast igen. . „
— Hm! det kan du då ha rätt i, men om någon finge
se dig lös, så vore jag i alla fall olycklig.
— Visst inte! Jag skulle då förklara, att jag själt löst
knutarna. Gör du mig denna tjänst, så skall jag ge dig sex
blanka holländska dukater och aldrig yppa, att du hjälpt mig,
— sade Lars hviskande.
— Men om jag nu tar ifrån dig dina gulingar utan att
lossa på banden? — svarade matrosen småskrattande; — hvad
skulle du säga om det? . . ,..
— Stopp, kamrat! — inföll ynglingen hastigt; dett bor
du allt låta bli, ty om jag ropar och talar om, att du gilvit
mig vin — och, märk väl, jag luktar vin — så tror jag, att
min förmente landsman finge dela mitt öde. Men nog nu
med sådana dumheter; jag vill säga dig, att om du lossar
mina band, och följer mig på flykten till ett gömställe, där
ute någon kan ta reda på oss, om han så egde femtio ögon,
så skall du få lika många dukater.
Vid denna vändning i samtalet började matrosen lyssna
till ynglingens förslag, och sedan denne flera gånger fatt sv'ärja
på sanningen af sina uppgifter, samt matrosen själt med T .ais
medgifvande fått taga de sex dukaterna ur hans ficka, såi at-
skar han slutligen den fångnes band och aflägsnade sig uinder
löfte att snart återkomma. Lars såg nu, huru hans rädidare

— 19 —
först undersökte de döda, hvilka ännu lågo på däcket — och
huru han tycktes göra en god skörd i deras fickor — hvar-
efter han försvann i trappan till kajutan. Efter en stund
återkom han och medförde två par bälterör, ett par bössor
och två svärd samt en stor och en mindre påse. Sedan Lars
erhållit sin del af bördan, stego de båda äfventyrarne i en
af de nedfirade båtarna och aflägsnade sig utan att den druckna
besättningen märkte deras flykt. Snart kände Lars Gathe
igen vägen till tämplet och efter att den danske matrosen,
hvars krutpåse tycktes göra honom mycket besvär, fått hvila
sig några gånger, anlände de genom den lilla dalen till foten
af berget, uppför hvilket de klättrade, och befunno sig sålunda
inom kort i ruinen.
Lars lät sin följeslagare stanna kvar i tämplet, och sedan
han nedgått till klippan samt tryckt på fjädern och därigenom
undanskjutit klippblocket, afhämtade han den väntande. Efter
att hafva stängt grottan, förde han den undrande matrosen
utför den långa trappan till det ställe, där han själf och Otto
under deras vistelse på ön tillbragt flera månader. Med förvåning
skådade dansken omkring sig vid den eld, som Lars
här upptände, och sedan nu hans fruktan för förföljare lagt
sig, kastade han af sig sin börda. Utom vapnen och den
långa påsen hade han i sina rymliga fickor två silfverbägare,
flera guldsmycken och några buteljer fyllda med rom och vin.
— Ser du, — sade sjömannen skrattande till Lars, i det
han öppnade sin påse, som befanns vara full med guldmynt,
— jag tyckte, att den bofven till kapten inte gjorde med det
här bättre än jag.
Lars Gathes påse innehöll krut.
Då morgonen inbröt, lämnade Lars sin bädd och den
ännu snarkande kamraten samt tog plats vid den ugnslika
öppningen, hvarest bäcken störtade sig utför bärget och hvar-
ifrån han kunde se röfvarefartyget och hamnen. Efter en
stund syntes en af befälet, och snart därefter blef det lif
och rörelse ombord. Det dröjde ej länge, förrän man upptäckt
fångens flykt, och med en viss skadeglädje såg ynglingen
den förskräckelse och det vanmäktiga raseri, som af denna
anledning utbredde sig bland röfvarena.
Då Lars tillkallat sin kamrat, kunde bägge snart, med
hjälp af den kikare som matrosen medtagit, iakttaga huru
den enörige störtade upp på däck, och af hans åtbörder var
det lätt att se, det röfvaren omtalade huru han själf blifvit

— 20 —
rånad. Han sträckte armarne både uppåt och nedåt, som ville
han anropa både himmel och helvete att förhjälpa honom till
hämnd. Slutligen gingo fribytarne i land, alla väl beväpnade.
Knappt hade de nått stranden, anförda af sin kapten, som
hade hufvudet ombundet af blodiga trasor, förr än två karlar
uppfördes och bundos vid hvar sitt träd. De i grottan gömde
kunde af sjöröfvarens hotfulla rörelser första, att det vore ute
med dessa båda män — desamma som på kvällen bundit Lars
— om icke rymlingarne anträffades.
— Det är bra synd om de här stackarne! — menade
matrosen. — Det är två bra karlar. Den ena af dem äi till
och med en landsman, en svensk, och den andra är min bästa
vän. Om det vore möjligt att rädda dem, men...
— Hvad säger du, är den ena svensk? — sporde Lars
Gathe förvånad. — Hur tusan har han kommit bland de
där?... — Jo, — afbröt dansken, — han och jag voro kamrater
på ett fartyg, som blifvit taget af den enöriga; och hellre än
att bli hifvade öfver bord, togo vi tjänst på sjöröfvaren.
_ Godt! — sade Lars beslutsamt; — om det ock skulle
kosta mitt eget lif, så vill jag försöka rädda dem.
Ehuru kamraten afrådde honom, beväpnade han sig, bad
matrosen ladda sina skjutvapen och, om han blef förföljd,
genom den ugnslika öppningen nedskjuta dem, som möjligen
sprungo efter honom på återvägen. Denna lofvade att göra sa,
ställde sig på vakt vid gluggen i den tvärbranta fjällväggen
och såg strax därefter, hur Lars Gathe ilade ut för den smala
väg, som från tämplet gick nedåt dalen.
Då Lars eftersett, att det ej fanns någon vakt pa skonertens
däck eller invid de bundna, sprang han hastigt fram till den
af karlarna, som matrosen sagt honom vara svensk, och tilltalade
honom på hans modersmål; ville denne svärja på att
lyda blindt, så skulle hans band bli lösta. Den fångne svensken
och likaså hans olyckskamrat lofvade naturligtvis allt, och ta
ögonblick härefter sprungo Lars och de frigjorda uppför berget.
Då Lars kommit in bland de förstörda murarna i helgedomen,
band han försiktigtvis för ögonen på sina följeslagare och,
sedan han snurrat dem några gånger omkring, ledde han dem
in i grottan samt ned till den danska matrosen.
Då solen började sänka sig mot synranden, återkommo
fribytarekaptenen och hans folk från sin lönlösa upptäckts-

V • ■>
— 21 -
färd. Han skummade af vrede, då han såg, att fångarna
sluppit fria.
De sårade sjöröfvarna fördes i land, där några tält för
dem uppslogos vid bäckens utlopp i viken, och skonerten rengjordes
samt iordningställdes.
Bittida morgonen härefter utsändes två flockar på spaning
efter de rymda, men hemkommo vid solnedgången utan att ha
upptäckt något spår. Detta fortfor flera dagar, och de fyra
äfventyrarne i grottan sågo mycket väl från sin utkik alla
fribytarnes tilltag och gladde sig innerligt åt sin säkerhet,
tills de en morgon med fasa iakttogo, att kaptenen satte sig
i spetsen för sitt folk och drog upp till tämplet. Orolig ilade
Lars till ingången och lyddes vid klippdörren. Länge hörde
han fribytarnes sorl genom den smala springan, men då det
slutligen tystnade, återvände han till sina vänner. Dessa
hade nu råkat i den största skräck, ty genom den brunnslika
öppningen hördes nu kaptenens röst; han svor på, att detta
hål skulle undersökas, samt lät sända efter linor och dylikt
för att därmed nedfira sig och sitt folk. Då Lars hörde detta,
kallade han sina vänner till sig och frågade dem, om de ville
välja honom till befälhafvare och lofva att utan minsta knot
lyda honom; han förband sig i så fall att rädda dem. Gärna
gingo hans följeslagare in härpå, och Lars Gathe förklarade
nu sin plan för dem.
Några ögonblick härefter voro de fyra männen uppställda
vid den öppning, som från brunnen ledde in till grottan och
hvarigenom bäcken inflöt i densamma. Den sky af vatten-
dunster, som här bildats af fallet, måste genomgås af den,
som ville intränga i den tämligen mörka grottan. Genom
springorna kunde Lars och hans folk nu se, huru fribytarnes
löjtnant på ett tåg nedfirades och inträngde genom öppningen.
Knappt hade han dock här, förblindad af vattenstänket, tagit
ett steg framåt, förr än han, träffad af ett hårdt slag i hufvudet,
utan ljud nedföll på de våta stenarna; och snart flöt den
olycklige, förd af vattnet, ut genom den ugnslika öppningen,
hvarifrån bäcken med ett hundra fot högt fall kastade sig
ned i dalen. Då tåget, hvarmed löjtnanten nedfirats, halats
upp igen af de på bärget stående sjöröfvarna och då dessa
förgäfves en lång stund ropat kamratens namn utan att erhålla
svar, hissades snart en annan af friby tarne ned. Denne var
eu tysk, som den danska matrosen kände och om hvilken han
trodde, att han med glädje skulle skilja sig från friby tarne.

Ett slag i hufvudet, dock mindre våldsamt än det löjtnanten
erhållit, fällde äfven tysken; tåget lossades, och den döfvade
fördes varligt längre in i grottan, hvarest han bands och fick
en kafvel i munnen. Då två andra af fribytarne som löjtnanten
försvunnit och krossats mot klipporna, vägrade den enöriges
folk att frivilligt nedstiga, hvadan två ynglingar, som kort
förut blifvit tagna från ett handelsfartyg, med våld bundos
vid linan och nedfirades. Då dessa inkommit genom klyftan,
fattades de i strupen af Lars Gathe och hans män samt fördes
längre in i grottan, hvarest de med nöje slöto sig till dess
förra invånare och svuro Lars Gathe lydnad.
Då fribytarne i flera timmars tid förgäfves kallat på sina
i grottan ingångna kamrater och med lika liten framgång
sändt en afdelning för att försöka uppnå målet från bäckens
utlopp åt dalens sida, skickade Lars Gathe den äldsta af de
båda sist nedkomna ynglingarne ut i bottnen af brunnen för
att ropa åt kaptenen att sända mera folk, då rymlingarna
funnos därnere.
Glad häröfver nedsände röfvaren ännu ett tiotal al de
sina, hvilka behandlades på samma sätt som löjtnanten, men
då en af dem lyckats afvärja det döfvande slaget och upp-
gifva ett par rop innan han fälldes, väcktes kaptenens misstankar.
Då han åter i flera timmar ropat utan att erliål.a
svar, satte han två man på post och återvände med de ;ä
kvarvarande till skonerten. Nedkomna i dalen varsnade de
med fasa de olyckliga kamraternas lik.
liars Gathe, som höll god utkik, tog noga reda på sna
fienders alla företag, och när dessa i skymningen redde till
dryckeslag ombord, kallade han till sig sitt lolk samt förklarade,
att han på natten ämnade öfverrumpla besättningen
på skonerten, taga densamma samt med den anträda hemfärden.
Tack vare förespeglingarna om rikt byte, gingo alla
Lars’ män in på den dristiga planen.

— 23 -
5 .
Nu soleD sjönk i västervågor
Fullbordande sitt härskarlopp,
I guld hon prydde palmens topp,
Och himlen flammade i lågor.
Men bäst som västerns synrand brinner,
Den korta skymningen förrinner
Så fort, så ögonblickligt, att
Som genom trollslag det blir natt.
Och hvilken natt! O, huru skön
Den hvilar lugnt utöfver världen,
Och stjärnorna begynna färden.
Högt öfver hafvet, öfver ön.
Den djupblå himlens diamanter
Nu tindra, ifrån alla kanter
De blicka ned i tusental
Som ögon från Allfaders sal.
Hur stilla allt! Blott näktergalen
Och våg vid strand och bäck i dalen
Förbyta nattens tystnad i
En samfälldt sjungen melodi. . .
En ton af gällt missljud skar igenom den fridfulla stämningen.
Det var ett vredens skri från fribytarnes däck.
Svärd rasslade och bösskott skrällde.
Striden varade dock ej länge, ty Lars Gathe och hans
män fällde med sina skott de nyktraste af fribytarne, och då
den enöriga kaptenen drucken och yrvaken rusade upp ur
kajutan, rände Lars Gathe sitt svärd genom hans bröst. Då

— 24 —
de öfriga af fribytarne lingo veta, att deras befälhafvare
stupat, gåfvo de sig, samt blelvo med undantag af ett par
man, hvilka Lars trodde sig kunna lita på, afväpnade och
jämte de sårade förda i land.
Fartyget klargjordes, och i daggryningen ilade skonerten
under sin nya befälhafvare för god vind ut genom hamnmynningen.
Som en från bågen afskjuten pil flög den snabb-
seglande skonerten, hvars namn var “Hebe“, hän öfver det i
sommarsol glittrande Medelhafvet och ankom snart till Gibraltar,
hvarest Lars Gathe fick såväl loford som nödiga skeppshandlingar
af den där med holländska flottan kryssande amiralen.
Lars afseglade genast, och som lyckan var honom blid, anlände
han snart till mynningen af Maasfloden. Med nöje hörde han
af den lots, han där tog, att det skepp, som seglade strax
för om honom, var “Rotterdam“ fördt af sin tappre befälhafvare,
hvilken var någorlunda återställd från de sår, han
erhållit. Skeppet, som satt in en ny mast i Cadiz, hade sedan
haft att kämpa med motvind, hvilket var orsaken till dess
långsamma resa.
Det dröjde ej många timmar förrän “Hebe“ var långssidan
af “Rotterdam“, och efter att ha hälsat skeppet med
en dundrande salut, lät Lars Gathe ro sig till detsamma.
Med tydlig glädje omfamnade van Spingler sin återfunna
styrman. Storartadt var den fest, med hvilket staden Rotterdam
mottog sin namne med dess befälhafvare samt den svenska
styrmannen, och ännu finns den handling i behåll, genom
hvilken Lars Gathe utnämndes till borgare i Rotterdam.
Enligt utslag af stadsrätten erhöll besättningen å detta
skepp hvar sin penningebelöning, motsvarande de betydliga
ägodelar, som “Hebes“ manskap erhöllo vid delningen af sjö-
röfvarens skatter. “Hebe“ tilidömdes enhälligt Lars Gathe,
och van Spingler erhöll af regeringen fregattkaptens fullmakt.
Kapten Spingler utmärkte sig strax härefter i ett af de många
sjöslag, som holländska flottan denna tid höll med sina fiender,
och stupade senare med ära, då han tog en fransk fregat:.
Länge dröjde det icke, förr än Lars Gathe, hvilken nu
ägde både penningar och eget fartyg, började tänka på alt
förkofra de förra. Många voro de förslag, som nu föresväfvade
honom, men intet af dessa kunde han till en början besluta
sig för; han hörde till dem, som vilja göra raska kap. Ha:i
blef under denna tid ganska väl upptagen i flera af de för-

nämare holländarnes hus, och den starkt byggda unge mannen,
som af naturen gynnats med öppna frimodiga anletsdrag, hade
redan i följd af sina många äfventyr erhållit ett visst rykte
om tapperhet. Lars var nu tjugo år gammal och, fastän den förra dåsigheten
och lättjan hade försvunnit, var han dock i allmänhet
fåordig och tyst, två egenskaper, som de goda holländarna —
kanske af hänsyn till egen bekvämlighet — satte stort värde
på. I den gamle van Halens hus var den unge svensken
daglig gäst, och värden på stället tillbjöd Lars flera gånger
ett eller annat befäl på något af sina många fartyg, men för-
gäfves. En afton kallade van Halen Lars Gathe in i sitt
enskilda skrifrum och sade:
— Min kära Lars, vill du vara med om att företaga en
ytterst vågsam färd, hvilken, om den lyckas, kommer att
skaffa såväl dig som mig en ganska ansenlig förtjänst? Jag-
vill, innan du svarar på min fråga, nämna för dig följande.
En af mina vänner i London har skrifvit till mig och förklarat,
att det i följd af dessa fördömda krig varit särdeles
svårt att få in en stor del varor och däribland tobak. Min
mening är nu att tillsammans med några köpmän här lasta
ett mindre fartyg med denna vara och öfversända lasten till
England. Detta är dock ej hufvudsaken. Därpå vore visserligen
många dukater att förtjäna, men ser du, min kära styrman,
om vi lyckades smuggla in hela lasten, skulle detta
betala sig mångdubbelt bättre. Härtill fordras dock förstånd
och djärfhet, egenskaper, som du visat dig besitta, och därför
ha vi tänkt be dig ta befälet och försöka detta vågstycke.
Det dröjde en stund, innan den unge besvarade detta
den tjocke van Halens ovanligt långa anförande, men slutligen
sade han:
— Jag är tacksam för förtroendet men vill dock veta
först och främst hvilket fartyg jag får och vidare hvad jag
kan förtjäna på kuppen.
— Hm! Du är en förståndig yngling, Lars Gathe —
jag har heder af dig både som handelsman och sjöman. Kom
upp till köpman van der Schlegel i morgon förmiddag och vi
skola tala vidare om detta. Du tycks inte vara obenägen,
och det är allt hvad jag nu önskade veta.
Lars Gathe lofvade att komma, och då han dagen därpå
infann sig på uppgifvet ställe, träffade han där såväl kaptenen
som flera af den rika stadens köpmän. Lars fick säga sina

— 26 —
vilkor, hvilka biföllos, och med nöje gingo köpmännen in pa
lians förslag att i stället för ett större fartyg använda en af
de förmögnare handelsmännens lustjakter, hvilken som snabbseglare
kunde hafva utsikt att komma undan en jagande
kryssare. Efter att ha gjort allt klart för afresan öfverläm-
nade Lars sin skonert i van Halens vård och seglade.
En mörk natt kort därefter löpte den snabbseglande jakten
ett godt stycke upp i Themsen och kryssade på morgonen ett
stycke utför floden förande Englands flagga under sin gaffel.
Om en stund vände Lars och styrde åter upp för floden i sällskap
med flera andra lustfartyg och fiskarebåtar. På öfverens-
kommet ställe lade smugglaren till vid en brygga, och natten
därpå var den dyrbara lasten i den engelska köpmannens vald.
Efter att hafva intagit barlast seglade Gathe nu några
gånger ut och in med sin jakt, på det att de däromkring
vaktande tulljakternas befäl och manskap, med hvilka han
under tiden stiftat bekanskap, måtte lära sig känna hans jakt,
så att de utan misstroende skulle låta honom segla förbi vid
nästa smugglarefärd, om en sådan komme att företagas. ( )m-
kring fjorton dagar därefter anlände Lars Gathe välbehållen
