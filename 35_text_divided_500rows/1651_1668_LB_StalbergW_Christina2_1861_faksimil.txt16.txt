i början, men uppgaf slutligen Steinberg, Tott samt
en öfverste Schlippenbach såsom de, hvilka skulle hafva
för honom berättat de af drottningen fällda yttrandena.
De nämnda personerna blefvo genast efterskickade
och med grefven konfronterade; men de kommo genom
nekande ifrån hela saken, som tungt återföll på grefve
Magnus, och det just emedan drottningen ville så hafva
det. Hon öfverhopade nu sin fordna gunstling, förr
hennes hjertas älskling, med bittra förebråelser, förvisade
honom hofvet och förbjöd honom strängeligen,
*) Hela yttrandet ordagrannt historiskt.

‘242
såsom den der hade uppenbarligen ljugit for henne, att
någonsin mer visa sig för hennes ögon.
Fåfänga voro hans försäkringar, hans böner, hans
tårar, fåfänga de bref han under de följande dagarne
skref, för att söka blidka drottningen. Förgäfves knäböjde
hans gamla moder, inför det vredgade majestätet.
Det var endast för sin älsklingsson, som Ebba Brahe
till den grad kunde kufva sin stolthet och hon ångrade
det tusen gånger, just emedan Christina förblef obeveklig.
Ändtligen, då alla medel voro förgäfves använda,
afreste grefven med gemål till Ekolsund.
Så var då den i så många år af drottningen omhuldade
de la Gardie en fallen storhet. Denne' grefve
Magnus, hvars pösande högmod väckt ömsom förargelse,
ömsom åtlöje, hvars förkrossande öfvermod kunnat förliknas
endast med hans omättliga girighet och hvars
hårdhet och prejeri mot underhafvande blifvit en visa
i hvar mans mun — ändtligen var han i onåd fallen,
från hofvet förvisad — i sanning den värsta olycka,
hvaraf en man i hans ställning kan drabbas.

XIV.
Drottningens thronafsägelse,
Ingenting kan för ett djupt bedröfvadt hjerta, ett
af bitter sorg nedtyngdt sinne utgöra en sådan skärande
kontrast, en sådan bitter parodi, som en klarstrålande
sommarhimmel, en yppig naturs fägring, gräsets
grönska, trädens susning, fågelsång, blomdoft och
hoppande böljors glitter. Det förefaller oss, vid tillfälle
af en olycka, som om naturen hånade våra bästa,
våra heligaste känslor, som om den icke hade något
deltagande för vår sorg, som om den roade och gladde
sig på bekostnad af vår sällhet.
Ständigt hör man upprepas hur naturen, den hulda
modren, den outtröttliga välgörarinnan, eger läkedom
för alla hjertats sår, balsam för äfven det grymmaste
själens lidande. Detta rön är ofelbart, och everldligt
sannt är och blir det gamla häfdvunna påståendet, men
kan dock först i längden tillämpas. Det fordras tid
för ett af olyckans slag förkrossadt sinne, att vänja sig
vid naturens ostörda lugn, att utan tusendubblad smärta
föredraga dess harmoniska skönhet. Först sedan såren
börjat blöda mindre, sedan förnuftet kommit oss att se
en vis Försyns allstyrande hand uti allt, äfven i det
hårda slag vi nyss erhållit, iärt oss att — om icke

%u
inse, åtminstone tro, att det måste så vara, först då
kunna vi helt stilla lägga vårt sårade bröst mot naturens
sköte och der gråta ut.
Ingen — det kan man med full trygghet påstå —
ingen enda fullvuxen menniska fins på jorden, som
icke någon gång i sitt lif känt sig så innerligt bedröf-
vad, så djupt förkrossad, att hon — ehuru mot sin
viJja — hyst den hädiska tanken: Hvarför skall solens
öga blicka så klart ned i mitt svidande hjertesår?...
Hvarför höljer sig himlen ej i moln vid mina öfver-
strömmande tårar?... Hvarför jubla fåglarna, hvarför
glittra böljorna, hvarför surra insekterna så lustigt
kring trädets stam, då jag tycker mig vilja sjunka
genom jorden, så tungt, nedtrycker mig mitt sorg-
belastade hjerta.
Läsare, har du aldrig känt det så? — O, då veta
vi icke om vi skola lyckönska eller beklaga dig. Snarare
det sednare; ty det återstår dig då att en gång
göra den bittra erfarenheten.
I en sinnesförfattning, sådan vi nyss beskrifvit den,
stod, helt tidigt på morgonen, den 6 Juni 1654, gref-
vinnan Ebba de la Gardie, Jakob Casimirs fru, i 'ett
af fönstren på Håtuna slott. Hennes bländsköna an-
sigte var öfversköljdt af tårar, ehuru på intet sätt förvridet
af smärta. Ty det fins en sorg, tillräckligt bitter,
för att ur hjertats innersta djup upphemta tårarna
och låta dem ymnigt uppstiga till ögonen, samt derifrån
utströmma, utan att åstadkomma dessa ansigtsmuskler-
nas konvulsiviska ryckningar, som blott en mindre djup
sorg förorsakar. Är man rätt innerligt bedröfvad, så
flyta tårarna liksom af sig sjelfva, medan ögonlocken
och munvinklarna förblifva orörliga; men hela anletet
får dervid en prägel af djupt lidande, af oändligt ve,

som gör ond t att skåda och hos enhvar väcker det varmaste
deltagande, just emedan man kan se, att sorgen
har smugit sig långt, långt ner i bröstet och lagt sig
der, såsom en ringlad orm, kramande det arma hjer-
tat, så att det är nära att förblöda.
Skön var den fordna Ebba Sparre under sitt lifs
vanliga förhållanden, bländande i danssalen, intagande
i sällskapslifvet, förtrollande vid sin makes sida och
ack, hur ljuf, hur älsklig vid sitt lilla barns vagga!
Men himlen vet, om hon icke föreföll aldraskönast i
den sorg, som nu hade bemäktigat sig henne. Man
har så mångfaldiga porträtter af den ångrande Magdalena,
troligen för att göra en skönhet i tårar rätt åskådlig.
Till modell för en sådan tafla skulle grefve Jakob
Casimirs gemål varit alldeles förträffligt passande vid
det nyss omnämnda tillfället.
Det var en bland de herrligaste Junimorgnar vart
land kan framvisa — och det är icke fattigt på sköna
sommarmorgnar, vårt kära, älskade fosterland. Solen
log, der hon speglade sig i den klara sjön, himlen log,
der han spände sig, så molnfri och klarblå, öfver den
gröna skogen, blommorna på marken logo, der de reste
sina späda hufvuden, för att välkomna dagens drottning.
Men grefvinnan Ebba gret — gret bittert och
oupphörligt. Ingenting af hvad hon såg i den nyss
uppvaknade naturen förmådde stilla hennes smärta, den
snarare ökades af denna strålande anblick. Heldre
hon kände det med visshet — heldre skulle hon önskat,
att himlen varit öfvermulen, att det stormat och
att regnet nedrusat i strömmar; detta hade bättre öf-
verensstämt med hennes närvarande sinnesförfattning.
Men nu lade sig en hand helt sakta på hennes

axel och när hon hastigt såg sig om blickade ett skönt
manligt ansigte emot henne ined detta uttryck af innerlig
ömhet, som endast en älskande och ännu förälskad
äkta man kan känna vid åsynen af en tillbedd maka.
- Ebba, — sade han, och hans ton var melodisk,
ty den varmaste kärlek inlade deruti en mjukhet, ett
behag, omöjliga att efterhärma, — hvarför gråter du
så bittert? — Och det kan du fråga ! — sade den unga gref-
vinnan i förebrående ton. — Liksom du icke visste,
att vi ha i dag den sjette Juni.
— Jo, väl vet jag det, •— genmälde grefven i
munter ton. — Men, måste man då nödvändigt gråta
den sjette Juni? Det är Gustafsdagen och den är ingen
dag att gråta åt.
— Jo, älskade Casimir, denna är åtminstone att gråta
åt och jag känner att så länge jag letver kommer Gustafsdagen
att för mig bli en sorgens och bedröfvelsens
minnesdag. O, om den siste, den störste af svenska
konungar som bar detta namn i dag kan se ner till det
rike han så tidigt öfvergaf, hvad skall han väl erfara
vid att se sin dotter just på den dagen borlgifva den
efter honom ärfda svenska kungakronan?
— Tro mig, älskade Ebba, — sade grefve Casimir,
i det han slog sin arm om grefvinnans lif och
förde henne bort från fönstret; — tro mig, då jag försäkrar,
att de lyckliga, som hunnit andra stranden och
lemnat allt det jordiska bakom sig, skåda det sedan
med helt andra känslor, i fall de als förmå att derom
taga någon kännedom. Kunde de erfara sorg, harm,
förskräckelse, fasa och afsky... o, Ebba! hur mycket
af alla dessa känslor skulle ej då vår förevigade Gu-

staf Adolf redan hafvä erfarit under dottrens tioåriga regering
! Tala icke derom, bäste Casimir! Förebrå ej
Christina hennes misstag och förvillelser nu, då hon
står färdig att i din svågers, den ädle Carl Gustafs
händer öfverlemna en krona, som blifvit henne för tung,
öfvertygad, som hon är, att hans kraftfulla manliga arm
bättre skall föra spiran och svärdet, alltför svårhand-
terliga för en qvinna.
— Vi skola icke, min älskade Ebba, i den upprörda
känslans ögonblick betrakta saken ur en skef
synpunkt. Ty icke är det af öfvertygelse om Carl Gustafs
förträfflighet, eller om hans förmåga och egen
oförmåga att föra spiran, än mindre af kärlek och
omtanka för svenska folket — hvilket hon, liksom
hennes mor, föga har tålt, som Christina i dag af-
säger sig regeringen, till förmån för sin kusin. Nej,
det är, såsom vi alla veta, af ett nyckfullt sinnes omby
tlighet, af längtan att få vara fri, slippa tänka för
andra, slippa arbeta, såsom en regent måste det, kunna
resa och bese verlden, samt framförallt visa sig sjelf
för alla de folk, till hvilka hennes rykte har trängt.
Hur skall hon ej bli begapad! Och. . .
— Hur skall hon ieke äfven bli klandrad! — föll
grefvinnan honom i talet.
— Att du har rätt i det. min hulda vän, —- svarade
grefven, — bevisas bäst af alla de ogillande bref Christina
erhållit från de europeiska potentater, för hvilka
hennes beslut blifvit bekant och som på det högsta haf-
va afrådt henne från dess utförande samt besvurit henne
att återtaga det, medan det ännu var tid. Hvar-
ken samtid eller efterverld skall någonsin gilla, att
den store Gustaf Adolfs dotter af en blott nyck, at

svaghet, öfvermättnad, ombytlighet, reselust och lust
att omtalas, nedlägger den spira, som hennes förfäder
burit och som ett ädelt folk åt henne anförtrott.
— Du tror således, äfven du, att Europas monarker
oeh folk snarare klandra än beundra denna Christinas
handling? — Det tror jag, emedan jag med säkerhet vet det.
— O, att hon då heldre hade stannat qvar!...
Att hon hade lyssnat till de råd och de böner, hvarmed
hon från alla håll öfverhopades!
— Bom det nu är oeh som hon tilltrasslat alit inom
Sverige kunde hon det knappast, goda Ebba. Men
Christina borde hafva burit sig varsammare och förnuftigare
åt under sin regeringstid, än hon gjort, särdeles
under de fem sednaste åren. Då skulle hon hafva
åtlydt goda råd, framförallt Oxenstjernas, Brahes,
Gyllenhjelms och min salig faders, alla dessa henne så
tillgifna gråhårsmän, hvilka ville henne så väl. Men
i sitt öfvermod föraktade hon deras ömma välvilja, deras
erfarenhet och vishet, så att hon nu nödgas med
skam gå ifrån ett värf, som hon ej finner sig vuxen
att sköta. — Nu tyckes mig dock, att du alltför hårdt
bedömmer vår snillrika drottning och din egen Ebbas
bästa vän, stygge Casimir! — Skam! ... Hm! ...
Christina gör som Carl den store och...
— Och liksom han skall hon snart ångra sig — föll
grefven sin fru i talet. — Gamle Axel sade henne
ju, helt uppriktigt, att tre månader ej skola hinna förflyta,
förrän hon skall bittert ångra sig och önska att
allt vore ogjordt.
— Det sade han och många äro de, som dela
hans åsigt. Men, så skall det dock ieke ske, jag är der-

om fullt öfvertygad. Bättre än någon annan känner
jag vår högsinnade Christina. Tusen gånger har hon
låtit mig läsa i djupet af sitt stora hjerta. Jag säger
med flit stora, ty det hjertat rymmer...
— Hvad rymmer det då? — afbröt grefve Casi-
mir ånyo. — Ingen godhet, åtminstone; ingen sann
ömhet för mensklighetens väl, icke denna varma och
innerliga, allt omfattande, allt annat uteslutande ifver
för ett älskadt fosterlands, för ett helt folks välstånd,
blornstring och sedliga framåtskridande, som bör lifva
hvarje sann fosterlandsvän, framför allt en rättskaffens
regent. Kan man om Christina berätta någon enda
handling, der icke hennes själs afgud, hennes jag stått
främst och legat till grund? Sjelfvisk är hon och ytlig,
mer än någon af hennes samtida, så väl enskild,
som mera framstående?
— Du är orättvis, Casimir och det är föga akt-
ningsvärdt af dig, att du, som Christinas frände, ställer
dig på hennes fienders sida. Du .skulle hafva
varit närvarande i går afton, under det hon en hel
timmas tid samtalade med mig, och jag tror att ditt
hjerta då skulle förlorat all den bitterhet det mot henne
hyser. O, Casimir! Du har sofvit du; men jag, jag
har gråtit hela natten och jag tycker att denna dag, som
står i ett så nära sammanhang med Christinas bortresa
för alltid, att denna dag är och måste blifva förfärlig
för mig.
— Men, goda Ebba, hvarifrån har då den der
öfversvinneliga ömheten på sednare tiden kommit? Nog
mins jag den tid — och den är icke så långt aflägsen
— då du rent af plågades af och vämjdes vid drottningens
öfverdrifna ömhet för dig. Hur innerligt önskade
du ej då, att få återvända till landet, till dina föräl-

drar och hur förtretad, ja, rent af ond var du ej på
drottningen, då hon så länge och så allvarsamt satte
sig emot vårt giftermål. Liksom alla andra menniskor
märkte du då hennes fel, men nu framstår hön för dig
i ett prismatiskt sken af alla slags dygder och full
komligheter. — Detta är ju så naturligt, älskade Casimir. Den
annalkande skiljsmessan med sin bittra försmak af att
sakna, att umbära, att aldrig mera återse en kär vän,
en dyr välgörarinna måste ju jemna alla missförhållanden,
borttaga alla törnen, utplåna alla fläckar och i
ljuset framdraga allt godt, älskligt och värdefullt hos
den, som mina lekamliga ögon aldrig mer skola skåda,
sedan hon en gång lemnat vårt lands gränsor.
— Ah, frukta icke! Jag spår, att du får återse
henne och det kanske snart nog. Jag begriper icke
huru du,, med den kännedom du eger om Christinas
lynne, kan öfverlemna dig åt en så ohejdad sorg. Liksom
icke hon skulle sakna Sverige, sedan hon väl kommit
i främmande länder! Liksom hon icke skulle återvända
hit, i afsigt att återfå sin krona!
— Himmelens Gud, en sådan orimlig profetia!
— Icke orimligare, än att den nog kommer att
besannas. Den som lelver får se. Emellertid måste
du nu, min högtälskade, tänka på något annat än gråta.
Klockan har slagit fem- frukostbordet väntar oss och
sedan måste ju du begifva dig till toiletten. Vi böra
vara i Upsala aldrasist kl. nio, för att få god plats på
rikssalen, der ceremonien försiggår kl. tio.
— Ceremonien !... Afsägelse-ceremonien ! — ropade
grefvinnan i en nästan hjertslitande ton och satte båda
händerna för ögonen. O, Casimir;,.. af barmhertig-

het säg, att ingen thronafaägelae blir af... att drottningen
besinnar sig.
— Något som man väl kan tro henne om, emedan
det ej vore henne olikt — inföll grefven. Ieke
heller skulle just jag, eller någon bland oss, högadelns
medlemmar, hafva något emot, att Christina stannade
qvar; ty — som det. gamla ordspråket lyder, man vet
hvad man har men man vet ej hvad man får. Hvem vet
om vi icke under Carl Gustafs regering hafva en reduktion
att motse och det vore ju förfärligt. Dock —
jag vill ej med sorgliga förespeglingar ännu mer ued-
tynga ditt sinne, utan uppmanar dig i stället, ännu en
gång, att tänka på frukosten och toiletten.
— Frukosten kommer jag snart ifrån, bästa man,
och toiletten likaså. Du måste förlåta, att jag, trots
alla dina invändningar deremot, kläder mig i svart, d.
v. s. i svart och juveler.
— Kläd dig, som du vill då min älskade; du blir
dock alltid, ehuru försjunken i sorg, det skönaste frun-
timmer i hela samlingen. Ty en stjerna förblifver dock
alltid en sfjerna, äfven då hon sjunker i moln.
Detta uttryck af galanteri belönades af den sköna
Ebba med en kyss på hennes mans stolta panna.
Missnöjet med Christinas regering hade under dess
sednare stadium nått sin högsta höjd. När grefve Jacob
Casimir de la Gardie sade sig önska att hon stannade
qvar vid styret, var det, som man väl vet, egennyttan
och icke fosterlandskärleken, som talade hos honom.
Mindre frågade han efter landets ställning i allmänhet,
än att högadeln fortfarande hade det bra och att intet
intrång gjordes i dess oerhörda privilegier. Högst få
voro emellertid de hland rikets första stånd., som fruk-

tade thronombytet för en möjligen blifvande reduktion
af kronogodsen; och icke heller skulle grefve Casimir
af sig sjelf kommit på den tanken. Ty han var ung
och oerfaren och egde just icke något klyftigt hufvud.
Men han hade hört sin aflidne fader mer än en gång
framkasta denna idé, kanske framkallad at tanken på
att han sjelf, så väl som hans söner, särdeles den
äldsta, innehade allt för mycket af rikets gods och egendomar.
I allmänhet var högadeln — och det på skarpa
allvar, ändå — missnöjd och förtretad, mest öfver Christinas
tilltagande lust, man skulle nästan kunna säga
raseri, att tillskapa nya grefvar, friherrar och adelsmän,
de sednaste af obetydliga, ofta högst obildade personer,
de der aldrig i sitt lif hade kunnat drömma om något
sådant — såsom händelsen var med Lejonkrona, f. d.
skräddaren Holm — men som icke desto mindre kände
sig, efter den oförmodade upphöjelsen, för stora att
blanda sig med sina fordna likar, ehuru deras nya likar
funno dem allt för ringa, att anses jemnhöga med dem.
Till undvikande af att nödgas då och då sammanträffa
med hvad de kallade patrask, uppkomlingar och van-
bördingar, flyttade många bland de högadliga familjerna
till landet, för att på sina stora gods i tysthet
afbida sakernas utgång.
Den lägre adeln och de ofrälse stånden, borger-
skapet och presterna inberäknade, voro missnöjda med
Christinas oerhörda slöseri med statens medel, hennes
aldrig stillade trängtan efter nöjen och förströelser,
hennes kallsinnighet för Guds ord och allt hvad dermed
egde gemenskap, samt slutligen — skola vi väl säga
det? — hennes åtminstone till utseendet sedeslösa lef-
nad, hennes åtminstone enhvar i ögonen fallande för-

akt för det passande, hennes oblyghet och fräcka trots
af alla omdömen, liksom hade hon, för det hon var
drottning, haft en uteslutande rättighet att med farliga
och all blygsamhet upprörande exempel föregå alla
Sveriges qvinnor. Historieskrifvarne hafva visserligen
sökt rentvå henne från beskyllningen för verklig lastr
men hafva dock svårt, att med de facta, som den omutliga
häfden framlägger, helt och hållet fritaga denna
drottning från att vara sedeslös. Besynnerligt nog få
de flesta qvinnor, som blott begå den aldra minsta oför-
sigtighet, den aldra minsta afvikelse från hvad man en
gång antagit såsom det passande, oftast de aldra oblidaste
omdömen om sig, medan hon, denna Christina, som
trotsade allt och betedde sig med — åtminstone ett
afskyvärdt lättsinne — ändå försvaras af efterverldens
män. Emellertid må den förmaningen få gälla, i fråga
om den hänsofna: »Dömmer icke, så värden j icke
dömde!* Ack! hvarför gäller den icke också i fråga
om de lefvande, om alla dem, som blifva — kanske
oskyldigt nog — anklagade och förtalade?
Aldra missnöjdast voro dock bönderne; men det var
mest på adeln, deras plågare, deras förtryckare, deras
tyranner, samt på Christina derföre, att hon idkeligen
tillskapade nya adelsmän, liksom hade man icke längesedan
haft nog af dessa grymma, roflystna, högmodiga
och sjelfsvåldiga varelser, tyckte den stackars allmogen.
Och liksom borgerskapet och de med dem förenade
partierna hotade med Christinas afsättande samt att
med våld uppsätta Carl Gustaf på thronen, så hotade
bönderna — nej, icke blott hotade utan föresatte sig,
att mörda allt hvad adel hette, för att sedermera, som
de trodde, få lefva i frihet och välstånd.
Ett blodigt inbördeskrig, en ohygglig revolution

var således hardt nära och hade den upproriska boud
hopen, hvilken redan reste sig, ibiand sig haft ett enda
ljust hufvud, en enda man med högre bildning, anseende
och verklig insigt, så hade det arma Sverige fått
blöda under anarkiens skräckvälde, liksom Frankrike
hundrafyratio år sednare. Men nu voro upprorsmännen
öfver en bank lika dumma, råa och okunniga och der
fanns hvarken disciplin eller sammanhållning. Ett framtågande
regemente skingrade snart "denna här af några
hundra, eller kanske ett tusen medelst budkaflar sam-
manbådade bönder från Småland, Nerike och Dalarne,
anställde en ryslig massacker bland de halffulla och
oordnade hoparne, samt togo tillfånga deras såkallade
ledare, eller anförare, hvilka, skickade till Stockholm,
der blefvo strängt straffade. — Ack, det lönar ej att
strida för friheten medan man knappast förstår hvad
frihet är. Känslan deraf och trängtan derefter är i hvarje
menniskobröst af naturen nedlagd; och likväl — likväl
måste så många millioner förblifva trälar, eller duka
under i sin kamp för friheten, just emedan okunnighet
och själamörker är den grymmaste af all träldom.
Under allt detta, såväl som under de rykten,
hvilka redan långt förut hade sprid t sig, angående Christinas
tillämnade thronafsägelse, förhöll Carl Gustaf sig
neutral, hvilket i sanning var beundransvärd! af en
furste med hans lifliga sinne, hans leda vid ett overksamt
lif, hans ärelystnad och hans törst efter bragder.
Lefvande tyst och stilla på sina slott, mest pä Borgholm
på Öland, låtsade han ej en gång förnimma
hvad som föregick i det öfriga Sverige 5 men Gud, som
skådar menniskans inre och ser till djupet af alla ivjer-
tan, vet bäst hvad som föregick i Carl Gustafs och
huru han, af många skäl — icke blott enskildta —-

önskade att drottningen måtte göra allvar af sitt tiR-
ämnade steg och ej låta det stanna vid blotta föresatsen
.
Med en otrolig, en bestörtning väckande hastighet
tillväxte inom Sverige öfverflödsbegäret, praktlystnaden
och de sjelfskapade behofven, under sednaste åren af
Christinas regering. I den henne sjelf smickrande illusionen,
att hafva lyftat sitt folk från råhet till förfining,
hade Christina här infört en mängd förr okända seder
och bruk, saker och ting, förutan hvilka svenskarne
dittills lefvat lyckliga, men dem de sedan omöjligt förmådde
undvara, sedan de blifvit underrättade om deras
tillvaro. Hon understöddes häruti på det trognaste
af grefve Magnus, hvilken förkastade allt inhemskt,
såsom barbariskt, samt af de utländska favoriterna,
hvilka hit införde sin lyx och sina förskämda seder.
Det kallades, och det kallas beklagligen ännu i dag
att följa med sin tid, då en nation ej längre nöjer
sig med hvad naturen åt densamma anvisat såsom passande,
utan sträfvar efter andra länders moder och
seder. Härmningsbegäret efter allt utländskt utgör
ännu i dag vårt lands största olycka. Början gjordes
i Christinas tid: vi tadla både henne och tiden; men
vi hafva dock ej haft mod nog, att sedan dess blifva
bättre och klokare.
En annan osed, som under de föregående regeringarna
blifvit med stränghet motarbetad och derföre nästan
utrotad, var lusten till envig, eller det barbariska
bruket, att i blod aftvå hvarje förolämpning, man
och man emellan. Christina, långt ifrån att bestraffa
duellanter, uppmuntrade dem snarare, genom att benämna
det ett ridderligt hjeltemod, när unga villhjer-
nor stodo midt emot hvarandra, för att med grym köld

gjuta hvarandras blod elier spilla sitt eget. Vid hof-
vet hörde således dueller till ordningen för dagen, ja,
det skall till och med ej sällan hafva händt, att kam-
marpager om tolf å tretton års ålder ordentligen duel-
lerat sins emellan, på värja eller pistol.
I sederna rådde en fullkomlig upplösning. De högre
klassernas sedeförderf smittade de lägre och snart
funnos ,ej längre några band, som återhöllo sjelfsvåldet,
hvarken lagens eller moralens, emedan den förra föraktades
och kringgicks, den sednare existerade endast
till namnet. Qvinnofrid, hemfrid och vägafrid bröts af
de ostyriga, okynniga adelsjunkrarna, hvilka, nästan
beständigt öfverlastade, framrusade som vilddjur, skrämmande
en hvar med sina ljud och åthäfvor. Christina
kunde ej beifra alla klagomål, om de ock stundom hunno
fram till henne; ty brotten voro för många och brotts-
lingarne för mäktiga. Hon måste således både blunda
och glömma. Alltnog att lagarnes handhafvare ständigt
voro i full och blodig verksamhet med att straffa
förbrytare af den lägre klassen, då rån på gator och
vägar, stöld och inbrott i husen voro oräkneliga. Bland
adeln förekommo en mängd rysliga lönmord, som aldrig
beifrades, för att ej räkna de grymma, alla känslor
upprörande våldsamheter, som af godsegare och
husbönder, samt deras fogdar och befallningsmän be-
gingos mot de underlydande.
Sådant var — och Christina kände det ganska väl
— det högst • bedröfliga tillståndet öfver hela Sverige,
särdeles från och med året 1649. Icke underligt då
att en drottning, som såg allt detta och visste sig ur
stånd att kunna afhjelpa det, gerna lemnade alltsammans
att af ett lugnare hufvud och en starkare hand
ställas tillrätta.

Ty — såsom man i utlandet anmärkte — * Christina
hade vid kronans nedläggande förbehållit sig de
flesta och bästa af dess företräden, d. v. s. konungslighetens
oberoende, dess inkomster, samt namn och
värdighet. Hvad hon deremot afsagt sig var kronans
olägenheter, dess trägna mödor och hotande ansvar. »*)
Man häpnar nästan, då man i historien läser om
det underhåll Christina förbehöll sig af Sverige och
