de, som tala bra engelska, och sådana ha vi Here, det vet
jag, få tills vidare tala; de andra måste tiga.
Nu vände sig Lars Gathenhjelm artigt till sin gäst och
bjöd denne stiga ned i kajutan, där han beundrade dess prydlighet
och storlek samt mängden af dyrbara konstskatter.
Kapten Paulsen var förtjust i fartyget och dess utrustning,
och de båda kaptenerna voro som bäst sysselsatta med
att tömma sina pokaler för old England och det smukke Danmark,
då Gathenhjelm bad sin gäst att för en minut ursäkta
hans frånvaro, hvarefter han försvann upp på däcket.
Det dröjde ej länge innan kaparen återkom efter att hafva
talat några ord med Tolle. Han hade knappt stött sitt glas
emot kaptenens, förrän ett buller hördes uppe på däck och
båtar sattes i sjön.

— 333 —
— Hvacl står på där uppe? — frågade dansken.
— Jo, jag sänder mina båtar i land efter vatten, som
ert folk nog visar dem på, — sade Gathenhjelm med ett sällsamt
leende.
Emellertid hade Tolle knappt fått sina order, förrän han
lät bemanna tre af båtarna, och roende rundt Helgenäs udde,
styrde han rätt på den danska örlogsbriggen, som låg tämligen
nära land, och från hvilken nu ett par båtar med vatten-
fat i rodde inåt viken.
Då Tolle kom närmare briggen, präjades han af en officer,
som kom upp på akterdäcket.
— Båtar frän engelska briggen, som enligt kapten Paul-
sens löfte skola hämta vatten, — svarade Tolle på engelska.
— All right, — sade dansken, som ej drog misstankar;
och några minuter därefter lågo “Näktergalens“ båtar långs
sidan af briggen.
Ögonblicket därpå var Tolle med sina gastar ombord,
rusade på de få män, som funnos på däck, slogo omkull och
bundo dem samt sprungo ned på trossbottnen, där likaledes
några få danskar blefvo öfvermannade och bundne.
Med den skicklighet och vana, Gathenhjelms “näktergalar“
— som han själf ibland kallade sina gastar — ägde
såsom sjömän, var ankaret snart lättadt och seglen satta; det
dröjde ej en timme, förrän briggen syntes skjuta utom udden.
Ombord på “Näktergalen“ samspråkade de båda kaptenerna
under denna timme helt muntert med hvarandra, och då Lars
Gathenhjelm omtalade, att hans order isynnerhet gingo ut på
gripandet af en illa. beryktad svensk kapare, som hette Goten-
helm eller något dylikt, och som gjort den engelska handeln
oersättlig skada, utbrast kapten Paulsen:
— Ja, den som kunde råka på den ärkedj. ..! den förb ...
skurken! den!... Det skulle glädja mig och hvarje danskt
hjärta, om denne stortjuf blefve hängd på rånocken af min
hrigg! Och härmed sprang den danske kaptenen upp och slog
näfven i det bastanta mahognybordet, så att pokaler och glas
hoppade odärpå.
— Ahå, åhå, min bäste kapten! Ni känner då denne
man, eftersom ni hatar honom så bittert?
— Om jag känner honom?... Hela Danmark känner
denne varg, denne blodsugare, denne ...

— 334 —
Här bief den rytande kaptenen afbruten af andre löjtnanten
ombord, som steg in och sade pä engelska:
— Den stora båten synes utanför udden.
— Det är bra! — sade Gathenhjelm, och vändande
ryggen åt kapten Paulsen, sade han, i det han gaf löjtnanten
ett tecken: — Yi ha visst nittio famnar tross ute, låt hala in en
fyrtio eller femtio famnar och hissa rårna så få seglen torka.
Härvid fick den unge kaparen ånyo ett betydelsefullt
tecken. Nu hördes, huru ankartåget halades in, under det kaptenerna
fortsatte samtalet.
— Nå, denne varg, som jag tror ni kallade honom, denne
Godenhelm — eller hvad f-n han heter, tycks reta er bara
ni hör talas om honom; hvad är det egentligen för en?
— En usling, en riktig sjöröfvare, som är i förbund med
satan, ty annars hade han ej kunnat komma undan våra försök
att fånga honom. Men jag hoppas att en gång få stå
ansikte mot ansikte med honom och då... Hvad nu? Skutan
rör sig... hvad vill det säga?
— Kanske skola vi gå upp på däck, kapten Paulsen, så
få vi se, om vinden har ändrat sig, — sade Lars Gathenhjelm
artigt.
Uppkommen på däck, stannade kapten Paulsen som förstenad.
Tyst och sakta gled “Näktergalen“ österut från land,
och helt nära om styrbord syntes “Hekla“, på hvilkens akterdäck
Toile nu stod och artigt hälsade sin chef. Under “Heklas“
gaffel vajade den blågula flaggan med den danska under, och
då den danske kaptenen blickade uppåt, såg han den välkända
svenska flaggan utbreda sina dukar.
— Hvad ... vill detta säga? — stammade han och blickade
på sin värd.
— Det vill säga, — sade Lars Gathenhjelm på svenska,
— att ni, herr kapten Paulsen, nyss önskade att stå ansikte
mot ansikte med den af er med så många vackra namn uppkallade
kaparen, annars kommendören vid svenska amiralitetet
Lars Gathenhjelm, och att ni nu gör det.
Om en blixt slagit ned och träffat kapten Paulsen, hade
dess verkan knappt varit mera fasaväckande för honom.
Hans ögon stirrade vildt på kaparen, han slog sig för pannan
med högra handen, snurrade omkring ett hvarf och föll sanslös
på däcket.

— 335
Då han kvicknade vid, fann han sig beröfvad sina vapen
men för resten med en våt handduk kring hufvudet och liggande
på soffan i kaptenens kajuta.
Denne satt helt lugn och smuttade på sitt stora vinglas
samt såg leende på kaptenen. Denne låg lugn en stund och
samlade sina tankar; sedan sade han, i det han satte sig upp:
— Ni är alltså kaparen Gathenhjelm?
— Ja, kapten Paulsen. Jag är just samma man, om
hvilken ni nyligen afgaf så vackra omdömen, och som ni
önskade stå ansikte mot ansikte med, — sade Lars Gathenhjelm
skrattande.
— Och “Hekla“ är äntrad af er?
— Nej, den äran tillhör min löjtnant Bemdtsson.
— Och nu?
— Ja, nu är ni min fånge, och kanske ni som sådan
ville vara af den utmärkta godheten att säga mig, på hvilken
rånock, ni hade för afsikt att hänga mig. Jag hoppas, att
ni åtminstone hedrat mig med styrbordsnocken å er storrå,
— tilläde kaparen skrattande och höjde sitt glas.
— Ser ni, min käre vän, bland edra vackra tillnamn var
ju stortjufven också, och det var ej så orätt, ty hvad den
där vackra “Hekla“ beträffar, så stal jag ju den ganska behändigt,
det kan jag ej neka till — och det så förb ... fint,
till och med så, att inte en bloddroppe spilldes. Men ni
svarar mig ju icke! Drick nu ett glas af detta gnistrande
vin, se huru det glindrar i pokalen! Se där, kapten!
— Kapten eller kommendör, hvilket ni vill kallas, —
sade dansken, — ni leker med ert offer som katten med råttan
—• ni är grym också, och det måste ni naturligtvis vara.
Häng mig emellertid först som sist, jag skall ej tadla er för
det. Det blir mitt straff för att jag försummat min plikt,
och ändå en välgärning, ty minnet häraf skulle långsamt pina
mig till döds, och jag tror äfven, förfölja mig längre.
— Bah, kapten! inga griller. Ni är en bra karl, men
har fallit offer för list och bedrägeri. Se så! drick nu med
mig, vi äro ju inte fiender längre. Ni är inte en gång min
fånge, utan som förut min gäst och får resa hvart f-n ni behagar,
så snart vi kommit till Göteborg.
Härmed tvingade kaparen den danske kaptenen att tömma
en stor pokal spanskt vin.
Förvånad sade kapten Paulsen:
— Nå, än hängningen då?

336 —
— Vid S:t Georg, som engelsmännen säga! Den uppskjuta
vi tills ni själf bestämmer, hvilket jag hoppas aldrig
inträffar. — Ja, men jag tror, att det blir ändå det enda slutet,
ty kommer jag åter till mitt land, så blir det säkert min dom,
och hvad skall jag taga mig till?
— Hör nu på kapten! och svara mig. Ar ni gift? —
sade Lars Gathenhjelm.
— Nej! — svarade dansken.
— Nå väll Jag har många fartyg och många danskar
i mjn tjänst, och ni skall få plats hos mig, men slå därmed
bort allt missmod. Här komma mina officerare och dricka en
bägare med oss, följ med på däck, vi skola nog muntra er.
På “Näktergalens“ akterdäck, under det den för den
labra brisen tyst men ändå tämligen skyndsamt ilade genom
vattnet, sutto Gathenhjelm och hans officerare samt den danske
kaptenen och smuttade ur sina glas, under det sommarsolen
sjönk i väster och Lars Gathenlijelms “näktergalar“ sjöngo
den ena sången efter den andra.
Kommendör Gathenhjelms mottagande denna gång var
rent af festligt, då han löpte in på älfven och förde med sig
sin vackra pris. En mängd af hans fartyg hade inkommit
med priser, och mellan fladdrande flaggor och dundrande salut
seglade “Näktergalen“ upp och låg snart förtöjd vid varfvet.
Länge fick den ej hvila sig, ty få dagar därefter se vi
kommendören Gathenhjelm med fru Ingela under armen och
sin lille son vid vänstra handen vandra ned till varfvet, hvarest
båten låg som skulle föra honom ut till hans älskade “Näktergal“.
Denne låg segelklar på Elfsborgsfjorden.
— Käre man, — sade fru Ingela, — jag har många
gånger talat vid dig om, att du nu gärna kunde vara åtminstone
något längre tider i ditt hem och låta Tolle sköta din
“Näktergal“. Han är nu en duglig officer, och du kan ej
tro hvad jag och morbror Hjelm hafva svårt att sköta och
reda oss med alla dina kaptener. Det förefaller mig nu så
tungt, att du åter skall gå till sjös när du så nyligen varit
ute. Det är som jag hade en aning om någon olycka.
— Se så, se så, min Ingela! Aning — hm, aning, det
där får du ej komma med. Du vet, att jag ibland är skrockfull,
— sade Gathenhjelm skrattande.
— Käre Lars, du må skämta däröfver, men i går morse
just då du talade om detta ditt nya vikingatåg, som du leende

— 3B7
sade, kände jag en smärtsam beklämning och en tyngd öfver
mitt bröst, som sedan ej lämnat mig. Här är så mycket att
sköta. Repslagarebanan, som du eller rättare jag på din
befallning anlagt bredvid trädgården omedelbart intill vår
bostad här, är som du sett nästan färdig, men skall hafva
nya maskiner. Skansen och batterierna i Onsala äro blott
utstakade, grafkoret vid kyrkan är väl uppmuradt till hälften,
men dit måste du för att bestämma kupolen. Ditt sjukhus i
Stigbergsliden är för litet. Med ett ord, du behöfves hemma
för tusen olika saker------------
— Ja, min älskade Ingela, nu som alltid har du rätt,
men än en gång måste jag ut, och när jag kommer hem hafva vi
hela hösten och vintern på oss för att ställa till rätta allt detta.
Under detta samtal hade kommendören anländt till kajen,
och efter att hafva lyft upp den nu treårige sonen Anders
och tryckt honom i sina armar, steg den unge kommendören
i sin båt, hvarefter denne skyndsamt af de armstarke roddarna
fördes nedåt Elfsborgsfjorden. 89 .
Blixt pä
Det var
Och det
Att han blixt utur kanonen . . .
“Näktergalens“ stämma
hördes väl på tonen,
icke lät sig skrämma.
Knall på knall den stolta briggen
Låter ut i rymden ljuda,
Nu dess kulor kapa riggen
Och fregatten grundskott bjuda.
Slagits har han hela dagen
Med fregatten, och helt nära
Var det, att han blifvit tagen
Dock han kämpade med ära.
Konungens kapare. 22

— 338 —
Plötsligt från fregatten lågor
Flamma, elden kring den blossar,
Jubel sprides öfver vågor
Utaf “Näktergalens“ gossar.
Än ett lag längs öfver bogen
Däcket rödt af blod bestänkes
Och den klufna Dannebrogen
Sakta ned från gaffeln sänkes.
Förvåning och glädje intogo kaparne. Glädjen skulle ha
varit större, om ej en skrotkula sårat deras kommendör,
som nu låg på akterdäck blek och lidande i den trogne
Tolles armar.
Lars Gathenhjelm hade stått på akterdäck och som vanligt
med sin genomträngande stämma ledt striden, hvilken
denna gång tycktes gifva danskarne seger, då kaparens vanliga
lycka plötsligt inställde sig, i det elden utbröt på fiendens
skepp. Strax innan fregatten strök flagg, sände den emellertid
ett regn af drufhagel öfver “Näktergalen“ och en af dess
kulor inträngde i låret på den unge kommendören samt skadade
äfven höften.
Doktorn och Tolle förbundo emellertid sin chef, och den
senare sände alla sina båtar till det brinnande fartyget för
att hjälpa danskarne att släcka elden. Detta lyckades först
efter gemensamma ansträngningar, och båtarne återkommo
med alla danskar, som hade något befäl, samt en del af
manskapet. Lars Gathenhjelm hade Here gånger förlorat sansen. Då
han för första gången återkom till sig själf, sade han:
— Min käre Tolle, det är förbi med mig... tack för
god vakt, min gosse. Fru Ingela har allt klart hemma, och
jag har inte glömt dig... Han strök ju flagg...?
Tolle nickade under tårar.
— Vid S:t Georg! Bra, min “Näktergal“! Sexton kanoner
mot fyrtio — detta var min bästa. ..
Här förlorade den sårade sansen. Smärtorna öfverväl-
digade honom för en stund.
Då han åter kunde tala, gaf han befallning om släckningen
och de fleste fångarnas förande ombord på “Näkter-

— 339 —
galen“ samt deras fängslande på trossbotten, äfvensom att
kurs skulle sättas på Göteborg; fregatten skulle följa efter,
så fort den kunde hinna, under Martins befäl.
“Näktergalen“ hade lidit mycket af striden, så att det
dröjde tvänne dagar, innan den, genomskjuten, med nödrigg
och stora läckor inkom till varfvet.
Från fiskarbåtar, som träffat fartyget i skärgården, och
af hvilka en förde bref med sig från Tolle till fru Ingela,
spred sig ryktet, att kaparen vore död, och lika mycket som
hans vänner, hans underlydande och åtskilliga framstående personer,
som erkände den nytta, han gjort landet, beklagade
denna händelse, lika mycket gladde sig hans afundsmän —
och sådana hade han många.
Då “Näktergalen“ lagt till vid kajen, var fru Ingela snart
ombord och nere i kajutan hos den svårt sårade kaparen.
Hennes sorg var utan gränser, men bröt ej ut i veklagan som
hos kvinnor i allmänhet. Den var djup och tyst, och hade
Lars Gathenhjelm någonsin tviflat på sin makas kärlek, så
behöfde han ingalunda att göra det hädanefter.
Efter ett par timmar anlände fältmarskalken Mörner och
medförde en skicklig läkare, hvilken genast förordnade, att
kommerdör Gathenhjelm skulle bäras upp till sitt hem, och
att kulan skulle uttagas.
Då Gathenhjelms officerare varligen buro honom upp,
voro varf och gator fullpackade af folk, och ett oändligt jubel
följde honom ända till hans bostad, ty alla dessa människor
hade sväfvat i högsta oro, sedan de trott sig ha förlorat den,
af hvilken hela deras tillvaro i dessa penningefattiga tider
berodde. Så snart Gathenhjelm kommit hem, uttog läkaren kulan
under förklaring, att så vida detta ej skett, skulle den sårade
icke ha lefvat öfver dagen; så pass kunde han nu lefva men
ej mer. Fullständigt lugn och hvila vore det viktigaste.
Den tystnad, som rådde i denna annars så lifliga trakt
under de följande dagarna, var så godt som fullständig.
Kaparens kaptener hade utsatt poster med skarpladdade kar-
biner, hvilka hindrade all körning och annan trafik.
Efter några dagar hade, tack vare fru Ingelas och Tolles
ömma omsorger samt läkarens skicklighet i förening med den
sårades starka natur, sårfebern aftagit och förbättring inträdt.
Lars Gathenhjelms tillfrisknande gick ganska fort, men
då kulan hade skadat lårsenorna, måste han hädanefter be-

gagna krycka. Detta var för den tjugoåttaårige mannen i
början förfärligt, och hans humör var därför, under de första
fjorton dagarna, då han, med hjälp af kryckan, stapplade omkring
i sin bostad, ingalunda det bästa. Endast fru Ingelas
kärlek och Tolle Berndtssons tillgifvenhet förmådde häjda de
ursinniga anfall af vrede, som ibland förledde till befallningar,
hvilka, ifall de blifvit utförda, skulle hafva medfört olyckliga
följder både för honom själf och andra.
En dag befallde han, att “Näktergalen“ skulle föras ut
på Elfsborgsfjorden och sprängas i luften; en annan gång, att
alla danskar, som blefvo tagna af hans fartyg, skulle oför-
töfvadt hängas. En stallpojke, som skulle bära upp en korg
med vin från källaren, råkade tappa densamma; Gathenhjelm
åsåg detta från fönstret och befallde, att den stackars gossen
skulle få femtio dagg. Lyckligtvis var det Tolle, som fick
de två första orderna, och de bägge båtsmän, som skulle utföra
den senare ordern, hade ej ännu hunnit utför trappan,
förrän Gathenhjelm skrek, svor och väsnades till de tjänare,
som inkommit, att dessa skulle springa efter de båda kaparne
och säga dem, “att om de rörde pojken, skulle, vid S:t Georg,
f-n ta dem.“
Småningom läktes såret, och Gathenhjelm tycktes någorlunda
återvinna sitt förra humör. Tiden, som vänjer oss vid
nya ställningar och förhållanden, inverkade äfven så småningom
på Lars Gathenhjelm, hvilken nu återtog de vanliga göromål,
som han förut under sin vistelse i hemmet brukat sköta.
Tvänne starka skärgårdsynglingar drogo honom i en därtill
inrättad vagn rundt om varfvet, och med kryckans tillhjälp
gick han omkring i sina verkstäder och satte, som han
själf sade, “lif i spelet.“
Den redan anförde liistorieskrifvaren*) säger:
“Vid något tillfälle hade Gathenhjelm blifvit sårad, ty
omkring 1717 begagnade han krycka och kunde ej längre
deltaga i kaperierna.
Det oaktadt visste han förskaffa sig kunskap om de handelsskepp,
som nalkades, och lät genom sina underhöfdingar
bortsnappa det ena efter det andra.“
Detta är fullkomligt sant, och vi hafva ju reda på, huru
detta blef möjligt.
Öfverallt i skärgården hade han sina spioner, och så väl
var han underrättad, så noggrant gjorde han sina beräkningar,
*) And. Fryxell, Ber. ur Sv. historien, 29 delen, sid. 79.

— 341 —
att sällan några ensamma handelsskepp passerade från Skagen
till Sundet, utan att han kände detta.
En dag lät han kalla Sven Nilsson till sig.
— Min käre kapten Nilsson, — sade Lars Gathenhjelm,
då den kallade infunnit sig, — låt genast blåsa alle man ombord
på fregatten “Göteborg“ (detta var den nya 38 kanoners
fregatten, som han på våren köpt från Frankrike); den är
segelfärdig, fullt provianterad, och med denna vinden kan du
i morgon bittida vara fem mil nordväst om Vinga. Styr på
Skagen och håll god utkik. På eftermiddagen kommer du
där att sammanträffa med ett större barkskepp. Detta fartyg
uppbringar du och sänder din gamle löjtnant hit med. Häll
dig sedan emellan Marstrand och danska landet, ty omkring
tvänne dagar därefter komma två briggar från Kristiania, och
den ena af dem, den mindre — kom i håg: den mindre! —
måste du ovillkorligen taga. “Näktergalen“ skall troligen då
vara där samtidigt, ty briggarne skola slåss för att skydda
den minstes last. Jag har intet annat fartyg inne nu, som
är sjöklart. Om någon af de förb ... sölkorfvarne komma
hem innan dess, skall du få undsättning.
— Skall ske, herr kommendör! Men jag skulle gärna
vilja ha det där uppskrifvet, så att jag kan lära mig det
utantill på vägen. Skulle inte Tolle ...
— Jo, du har rätt, din tjurskalle! Tack skall du ha,
som påminde mig härom. Tolle skall om en halftimme gifva
dig skrifna order. Du bör just då vara klar att gå. Men
tag en bägare ur den där stora flaskan till bot för hvad jag
nyss kallade dig, — tilläde Lars Gathenhjelm leende.
Sven Nilsson fyllde en stor silfverbägare med vin, sägande :
— Ej som bot, herr kommendör — ty binamnet blef jag
f-n så glad åt. Det visar mig, att ni är på bättringsvägen ;
jag skulle gärna höra er kalla mig: “förb,.. träskalle“ och
vid “S:t Georg“ önska mig rakt in i . . . många gånger om
dagen, ty då visste jag, hur det står till med er invärtes.
— Tack, gamle vän! — sade Lars Gathenhjelm rörd och
räckte sin kapten handen, — det där var uppfriskande att
höra, och väl så bra som doktorns salfva. Gif dig emellertid
af nu och sänd upp Tolle i förbifarten; jag ser honom därnere
på borggården med några andra, som stå och se på, hur
öfverstelöjtnanten rider in en häst, som jag väl snart nog
hoppas kunna sitta på.

— 342 —
— Farväl, herr kommendör, och lita på mig! •— sade
Sven Nilsson och gick.
Strax därefter inträdde Tolle. Snart var ordern skrifven
och Sven Nilsson på väg.
Vid samma tid, Lars Gathenhjelm hade förutsagt, träffade
Sven med sin fregatt det omtalade skeppet och tvingade det
efter kort strid att gifva sig. Det var bestämdt till Petersburg,
men fördes nu i stället in till Göteborg.
Samma dag afseglade “Näktergalen“ under Tolles befäl
och igenkände redan dagen därpå, utanför Paternosterskären,
fregatten “Göteborg“; snart signalerade de bägge fartygen
hvarandra. Ungefär som Lars Gathenhjelm sagt, syntes tvänne briggar
nordvästvart, och vid middagstiden voro fartygen inom skotthåll.
Kaparne förde danska örlogsflaggan, och de främmande
fartygen satte äfven sina; de voro båda danska.
Men plötsligen ströko kaparne sina dannebrogar och upp
äntrade de blågula dukarne.
De båda danska fartygen vände genast, men det var för
sent, och striden började.
Det syntes tydligen, att danskarne trott sig se landsmän
i de svenska fartygen; de väntade i själfva verket tvänne af
sitt lands fregatter, som skulle möta dem söder om Paternosterskären
för att ledsaga dem till Köpenhamn. Nu hade
de ej annat att göra än att försvara sig. Sven Nilsson började
striden med den största hriggen och Tolle med den
mindre, hvilken snart tycktes färdig att gifva sig, men plötsligen
åter började att med liflig eld besvara “Näktergalens“
salvor. Tolle Berndtsson förstod snart orsaken, då tvänne större
seglare upptäcktes i söder.
Genast fattade han sitt beslut, och med alla klutar till
styrde “Näktergalen“ rätt på den danska briggen, som för-
gäfves sökte komma undan. Snart var “Näktergalens“ bog
vid sidan af sin fiende, ett brakande hördes och kaparne
kastade sig ombord på det danska fartyget, på hvars däck
en vild strid började.
Danskarne försvarade sig utomordentligt tappert, och
deras kapten uppmuntrade dem att hålla ut — undsättning
var ju i antågande, i det två fregatter af deras egna voro

— 343 —
helt nära. Danskarne, som hörde dessa ord och som trängt
kaparne något tillbaka, stredo som lejon. Tolle, som varit
sysselsatt med ombordläggningen af fartygen och alltså varit
akter öfver, kom nu först upp på relingen af den danska
briggen. Då han såg den häftiga striden, och att hans folk, af
hvilket alla ännu ej hunnit äntra, vek tillbaka, ropade han
med Lars Gathenhjelms stämma, som han ibland roat sig att
härma :
— Framåt, mina “näktergalar“, framåt! Kung Karl!
Kung Karl!
Verkan häraf var tändande. Skratt och hurrarop uppstämdes,
och som galningar sprungo kaparne på sina fiender.
Det dröjde ej länge, förrän dessa voro öfvermannade och
till största delen nedgjorda. Skyndsamt lossade kaparne de
båda fartygen och kastade de få öfverlefvande danskarne ned
under trossbotten, hvarefter “Näktergalen“ på befallning flydde
inåt land, förföljd af den danska briggen, som dock nu fördes
af Tolles löjtnant. Fregatten “Göteborg“, som hade totalt
afriggat sin motståndare, men ej kunde taga den i besittning,
drog sig äfven inåt skärgården, signalerande åt Tolle att
komma efter.
Denne svarade med signaler, att han tagit briggen till
pris, och Sven Nilsson samt hans folk hade mycket roligt åt
“Näktergalens“ flykt. Lyckligt var det äfven, att Tolles
signaler blifvit rätt lästa, ty “Göteborg“ skulle just gifva
den förföljande främmande dansken ett glatt lag ur sina
kanoner. De båda fregatterna styrde för fulla segel efter kaparne,
förvånade öfver sin lilla landsmans tapperhet, hvilken oupphörligt
lossade skott på skott — det vill säga lösa skott —
så väl på den för honom flyende fregatten som på briggen.
De måste dock snart ha misstänkt rätta förhållandet, enär
briggen ej låtsade om deras signaler, och måste slutligen
vända ut till sjös, dä de förföljde i skymningen med skicklige
lotsars biträde tryggt styrde in genom de så farliga Pater-
nosterskären. Lyckligen anlända till Göteborg, blefvo Tolle och “näkter-
galarne“ mycket firade för sin raskhet och tapperhet, och de
själfva blefvo ej minst förvånade, då Lars Gathenhjelm upp-

— 344 -
lyste dem om, att under den torkade fisk, som tycktes utgöra
den tagna prisens laddning, befann sig en icke mindre dyrbar
barlast af — koppartackor.
Med denna öiverraskande kunskap om fartygs ankommande
och afgående till och från utländska hamnar visste
Lars Gathenhjelm att förena kloka beräkningar, och sällan
gingo några af hans kaparekaptener ut till sjös utan att lyckas
i sina förehafvanden.
Genom att från sitt rum ordna och styra med sina fartygs
förtjänade denne märkvärdige man vida mera ägodelar, än
då han själf flög omkring sitt fäderneslands kuster, sökande
efter rof.
“Näktergalen“ blef nu fullständigt reparerad och nymålad,,
och då den var färdig, lät Lars Gathenhjelm föra sig ombord,
där han besiktigade hvarje del på det noggrannaste. Åtta
dagar därefter provi an terades den och fick full besättning
utom kapten; äldste löjtnanten förde befälet. Nyfikenheten
var stor, och många gissningar gingo man och man emellan,,
om hvem som skulle blifva kapten på briggen. Skulle Tolle
gå ut med den? Skulle kaparen själf låta bära sig ombord
därpå? Ja, det visste ingen mer än han själf.
40 .
Så kaparen skötte med kraftig hand
Sin flotta med man och befäl,
Och mycket varor han bragte i land
Till stadens och traktens väl.
Visst tog han ej hänsyn till lag och rätt ——
Och detta ju mången förtröt; —
Kanhända var det så tidens sätt,
Att onäpst man lagen bröt.
