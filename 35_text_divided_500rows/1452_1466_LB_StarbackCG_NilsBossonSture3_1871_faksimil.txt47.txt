borde det vara klart, att han uppdroge åt någon
annan utförandet af sina värf nedåt landet för att

ajelf kunna stanna hos konungen och der bevaka
sina fördelar. Ack den arme kungen, som ännu
på grafvens brädd icke lärt sig att fullt känna
denne man, hos hvilken aldrig en egennyttig tanke
uppspirat! Riddaren fattade konungens hand och svarade:
— Det förbjude Gud, konung .... I hafven
ännu mycket ogjordt i riket! Jag hoppas för visso,
att j?g åter skall se eder, och att I skolen få en
afton på eder lefnads dag, lugnare än som detta
året begynt!
Så gick Nils Sture.
Konungen stod länge stilla och försjunken i
tankar. Han visste synbarligen icke att afgöra för
sig, hvad som var sant eller falskt i detta ärende.
Det gamla vankelmodet hängde qvar i själen, svagheten
var densamma som fordom, fast pannan var
fårad och hjessan hvitnade till skörd. Huru hans
tankar gingo, huru han sökte reda den trassliga
härfvan för sig, så framstod dock Sten, såsom den
der var orättvist förorättad, och, fastän Nils var
honom kär, så kunde han ej fria honom från den
förebråelsen, att han här handlade efter en djupt
anlagd plan. Men äfven under denna förutsättning
tvekade konungen ännu, hvilken han skulle gifva
företrädet. Nils Sture kunde dock stå i speten
för Sveriges land!
Hans öga föll derunder på Sten, som i andra
ändan af salen stod vid Ingeborgs sida, menmidt
i svallet af sin lycka tycktes liksom omsväfvad af
ett oöfvervinneiigt svårmod, — och detta gaf en
riktning åt konungens tankar, som blef afgörande
för mer än en. Han vinkade till sig en småsven
och tillsade honom att kalla herr Sten, hvarpå han
gick in i sitt eget rum.
Sten Sture skyndade "att infinna sig der, och
konungen tillkännagaf för honom, huru svennens
ord slagit in till punkt och pricka.
— Och nu vill jag hafva klarhet i detta ärende!

KUNGEN HAN EÖR JUNGFKU SOLFAGEK HEM. 623
— sade konungen ifrigt. — Jag vill sjelf gifva din
sven befallning att följa herr Nils och gripa hans
sven .... är det sant, hvad som blifvit sagdt, så
är mitt beslut fattadt, hvarom icke, så vill jag sjelf
tala till Nils Sture och ställa saken till rätta!
I afgörandets stund var dock äfven herr Sten
tveksam, och det föreföll honom ett ögonblick, som
om han hellre skulle önska detta tillstånd af ovisshet
fortfara, än vinna en visshet, som dock aldrig
kunde vinnas annat än i smyg. Meu så stod hela,
den gångna tidens mörka spel från den forne vännens
sida fram för honom i en öfverväldigande
dager, och han lät kalla sin sven.
Och så kan lyckan stundom bjuda brottet sin
hand. Ty hade icke Sigge just nu kallats inför
sin herre och fått detta uppdrag, som aflägsnade
honom från Stockholm och hans herres brud, så
hade blott en blick af henne varit nog att för alltid
tillintetgöra alla hans mörka ränker och skicka
honom sjelf inför den domare, från hvilken intet
vad gäller. Ett par dagar gingo efter denna tilldragelse
utan någon den minsta skiftning hvarken åt det
ena eller andra hållet. Sakerna stodo, som de
stodo, och det kändes, som om luften varit fyld
af tryckande för att icke säga qväfvande ämnen. s
Herr Sten gick ordentligt i sfälsvånda, men kunde
icke komma till något fast beslut. Hvad han bygde
upp den ena stunden, ref han ned den andra, och
så gick tiden. Till slut brann han af ett dunkelt
och måhända just derför desto mer betvingande
begär, att allt väl måtte vara bragt till ett slut,
detta måtte nu blifva hvilket som helst. Men så
helt och hållet fyldes hans hjerta af detta begär
och allt det, som hvilade der bakom och frammanat
detsamma, att till och med hans kärlek, sjelfva
Ingeborg och lyckan, som strålade emot honom ur
hennes öga, icke kunde skingra töcknet och låta
Guds klara dag skina in.

Äfven konungen gick der med hufvudet fram-
åtlutadt så dyster och sluten, och ingen kunde
säga, hvad som vållade hans sorg eller huru man
skulle råda bot derpå. Hans sjuklighet tilltog äfven
ganska hastigt, så att han snart måste intaga
sängen. Man trodde väl icke, att någon egentlig
fara var på färde, men konungen sjelf tycktes redan
från första stund, han intog sjukbädden, vara
af en annan mening än alla andra. Han talade
föga, befalte dock genast, att hans kansler, gamle
Nils Ryting, skulle infinna sig hos honom, och sedan
denne kommit, upptogos konungens tankar helt
och hållet af hans testamente, som han lät kansleren
uppsätta. Så randades den 14 Maj. Tidigt på morgonen
den dagen gick Sten Sture, såsom han brukade,
in till konungen för att se och höra, huru
denne befaun sig. Konungen hade under de föregående
dagarne endast genom en matt rörelse med
hufvudet besvarat hans spörjsmål. Men denna
morgon sade han med en matt stämma, som förfärade
Sten:
— Det lider, det lider, Sten! — Och så tili-
lade han: — jag har nu mitt testamente färdigt,
och jag vill, att dn skall höra det!
Han vinkade åt kansleren, som stod något på
sidan om sängen gent emot herr Sten, att uppläsa
testamentet, och kansleren skyndade att efterkomma
konungens vilja. Det innehöll som vanligt
den döendes förfogande öfver sin qvarlåtenskap till
fränder och vänner. Först uppräknades hvad barnen
och mågarne och barnbarnen fingo. Deref-
ter kom ordningen till herr Sten, och konungens
öga följde med spänd uppmärksamhet dragen i
Stens anlete, under det uppläsandet af hans andel
varade. Han erhöll ett förgyldt silfverhalsband,
en röd gyllendukskjortel med kappa och hatt af
samma tyg, allt fodradt med sobel, och dertill en
brokig häst, som varit konungen synnerligen kär.

KUNGEN HAN KÖR JUNGFRU S0LEAGER HEM. 625
— Herr Nils Sture — fortsatte kansleren med
sin lugna och torra stämma.
— Herr Nils! — afbröt konungen och slog
upp med handen, alltjemt med ögat fästadt på
Sten. Men konungen sade intet mera, och då fortsatte
kansleren uppläsandet af dennes del. Han
fick ett fartyg, som låg nybygdt utanför Stockholms
slott.
Men ännu en gång slog konungen upp med
handen och afbröt läsningen. En lång stund förflöt
och både kansleren och herr Sten sågo spörjande
på konungen. Han låg der med slutna ögon,
och anletet var så blekt. Men solen tittade in genom
fönstret och belyste konungens hufvud. Kanske
följde med den värmande, lifgifvande strålen
en andehviskning från Guds himmel. Ett mildt
leende tycktes för ett ögonblick mjuka upp de
bleka dragen.
— Läggen dertill, kansler — sade han slutligen
— läggen dertill det andra förgylda silfver-
halsbandet .... Det är lika med det, som du har
fått, Sten.... Jag ville deruti lägga en mening
....
— Och hvilken mening? — sporde Sten, då
konungen, i stället att fortsätta, försjönk i sig sjelf.
— Den meningen, Sten, att I båda, du och
Nils skullen varda vigde till samma höga tjenst för
Sveriges land .... Du och han, Sten, I kunnen
dock slå ett slag, som skall frälsa vårt fädernesland
och förnimmas till sena tider, om I hållen
faste tillsammans .... Ja, det var min mening,
skrif upp halsbandet, kansler, jag ställer allt i den
heliga trefaldighetens sköt! Och Brita skall hafva
min guldring med krysoliten.
Åter visade sig leendet kring konungens mun,
varmare och tydligare än nyss förut. Säkert lekte
honom i hugen en hel följd af minnen vid nämnandet
af Britas namn. Och i dessa minnen inslumrade
konungen med leendet ännu på läpparne.
m 40

Kansleren ville fortsätta, men lierr Sten vinkade
åt honom att iakttaga tystnad, emedan konungen
fallit i sömn.
Sten Sture gick sagta ut ur rummet, men
kansleren stannade, sysslande framme vid fönstret
med tillagandet af något läkemedel för sin kunglige
herre. Den förre fortsatte sin gång genom
svennesalen och riddarloftet till höganloftsbron,
der han stannade och gick i djupa tankar fram
och åter. Tunga steg hördes komma uppför loftstrappan,
men riddaren iade icke märke dertill, förr än, när
han vände sig om, en storväxt gubbe med silfver-
hvita lockar stod framför honom. Han bar den
vanliga bergsmansdrägten, en lång, mörk rock med
ett bredt läderbälte om lifvet och en hög spetsig
hatt på hufvudet. Herr Sten såg på honom en
stund. Hans tankar voro så djupt inne i andra
ämnen och dvaldes så tast kring andra personer,
att hans minne för ett ögonblick svek honom.
Men den gamle log, när han såg riddarens tankspriddhet,
och sade:
— Väl mött, herr Sten, du känner väl dock
igen gamle Bengt bergsman?
Det gjorde ock herr Sten, och han gick emot
bergsmannen och fattade hans hand samt frågade,
hvad hans ärende var hos konungen.
— Jag söker Nils Sture, svarade gubben —
jag hade nu fått i mitt sinne, eftersom åren taga
till och jag icke kan veta, när mitt sista stundar,
jag hade fått i mitt sinne att en gång bedja en
bön framför helge kung Eriks graf i Upsala och
begaf mig så dit till Ersmessan .... men der fick
jag veta, att vår höfvidsman var uppkommen från
Kalmar, och så ville jag se honom än en gång
och bjuda honom till min sondotters bröllop, om
det så är Guds vilja, att riket förunnas fred vid
den tiden. Gubbens tal, som andades endast frid och det

KUNGEN HAN FÖR JUNGFRU SOLFA GER HEM. 627
fromma sinnets lättvunna lycka, ljöd så underligt
Han hade endast öga för den
svarta natt, öfver hvars mörka fäste vredens ljungeld
skref sina blodiga runor, och så drogs der upp
vid sidan deraf en leende ängd med gyllene skördar
och flitens hammarslag ur det lyckliga folkets
hyttor. Men finnes det ej tillräckligt ljus för att
göra natten till dag, så blir det svarta blott svartare,
och så var det med harmen i herr Stens
sinne. Det ljus, som lyste emot honom ur den
gamles ord, tjenade blott att belysa, icke skingra
det mörker, hvaruti han sjelf befann sig.
— Herr Nils finnen I icke här — sade han
något snäft — han har dragit ned åt Westergöt-
land ....
— Ilm! — mumlade den gamle och såg skarpt
på riddaren. — Det väntade jag icke .... man har
sagt mig, att kungen ligger dödssjuk .... jag
tänkte derför, att våran höfvidsman skulle vara
vid kungens sida ....
Herr Sten antydde med en betydelsefull böjning
på hufvudet, att det var sant, som sades.
Bergsmannen stod stilla och tycktes grunda på något
vigtigt. Slutligen sade han och stack handen
innanför gördeln:
— Men bud hafva väl gått efter Nils Sture,
om det är, som de säga, att kungen ligger för
döden? — Nej! — svarade herr Sten — det är icke
visst, att det blir konungens helsot!
Ett långt utdraget hrn! tillkännagaf gubbens
förundran, hvarpå han väode sig åt sidan och såg
ut öfver broräcket nedåt borggården, der en sven
med hastiga steg ilade mot trappan till höganlofts-
bron. Snart visade sig bakom den reslige gubben
ett par tindrande ögon, hvassa som pilspetsar.
—• Du har Sigge? — utropade riddaren, som
alldeles glömt den gamle vid åsynen af sin sven.
Sigge gjorde ett tecken och pekade på bergsi
riddarens öra.

mannen. Men denne å sin sida hade fått så mycket
att tänka på med anledning af riddarens yttrande
måhända ännu mer med anledning af den
ton, hvarmed dessa yttranden framburos, att han
glömde både riddaren och svennen och gick mot
trappan. Herr Sten såg efter honom, men lät honom
gå, hvarpå Sigge redogjorde för sitt plötsliga
uppträdande på slottet.
— Allt går sin bästa gång, herr Sten, varen
tröst ... .jag har tagit mina mått och steg och
afgår nu till ort och ställe. Svennen, som red
med herr Nils Stures bud, begaf sig till Upsala, der
han hade ett långt samtal med en af kanikerna,
herr Erik Olsson .... Begrafningståget går långsamt,
de voro först för fyra dagar sedan i We-
sterås, och svennen följer med tåget.... men jag
har mina hundar ute, och nu vill jag sjelf rida
med konungens svenner, derför är jag här!
Herr Sten vred sina händer, men om af otålighet
eller af förtviflan, det kunde svennen icke
säga. Också var det honom fullkomligt likgiltigt.
Hans tindrande ögon sågo på hans herre med ett
uttryck, som om denne sjelf varit hans utsedda
offer och icke Nils Sture. Denne vinkade med
handen, och Sigge dröjde icke att aflägsna sig.
Halfva hans kropp syntes dock ännu i trappan,
då frasandet af en klädning hördes i en dörröppning
något bakom riddaren, och en vänlig
stämma hviskade hans namn. Han hade lutat
sitt hufvud mot venstra armen som han stöddepå
en af de pelare, hvilka uppburo taket på högan-
loftsbron. Den högra handen höll han hårdt knuten
mot broräcket. Hans öra förnam icke hviskningen,
men då lade sig en liten, mjuk hand på
hans arm, och leende läppar uttalade åter hans
namn. Det var Ingeborg. Under konuDgens sjukdom
Tar hennes trolofvade upptagen af så många gö-
romål, hvilka drogo honom ifrån henne, att det

KUNGEN HAN FÖR JUNGFRU SOLFAGER HEM. 629
var blott korta stunder bon fick rå om honom..
Men derför voro ock dessa så mycket dyrbarare»
Tidigt denna morgon hade hon, som vanligt, väntat
hans besök i fruloftet, men det hade uteblifvit..
Hon kunde .väl förstå, att det var vigtiga orsaker*
som höllo honom borta, och det hviskades snart äf~
ven i denna del af slottet, att konungen var svagare
än någonsin, men icke förty så kunde hon'
icke fullt öfvervinna smärtan af sitt svikna hopp.
Då kom med ens en tärna och sade henne, att
riddaren gick på höganloftsbron, och så skyndade
hon dit. — Sten! — hviskade hon ännu en gång och
såg upp till honom med en blick så full af kärlek,
som när vårsolen från en klar himmel blickar hän
till den ännu islupna jorden.
Nu ryckte sig riddaren lös ur de mörka band,
som hållit honom fäugslad, och vände sig mot den
sköna mön vid hans sida. Men hon hade sett
mörkret i hans blick och hon hade följt riktningen
af denna blick, och hon såg en syn, som kom
blodet att stelna i hennes ådror.
Der nere på borggården gick mördaren, mannen
från den olycksdigra dagen vid Upsala, och
han bar Sten Stures sköldemärke, de tre sjöbladen*
utsydt på sin tröja. Hemska, förfärliga tankar
uppstego och omtöcknade blixtsnabbt hennes
själ, andra tankar följde lika blixtsnabbt, hvilka
sökte förjaga de förra, men den nakna verkligheten
stod der lifslefvande, och det arma jungfruliga
hjertat krympte tillsammans dervid.
— Det är han! — utropade hon, men hade
ej makt att uppbära den förfärliga upptäckten.
Hon föll afdånad i herr Stens armar.
I detsamma kom en småsven springande från
riddarloftet och tillsade riddaren, att konungen kallade
honom och med mycken oro flere gångor frågat
efter honom. Flere rådsherrar hade infunnit

sig jemte slottshöfvidsmannen, och konungen väntade
nu blott på herr Sten.
Dennes eget hjerta var nära att brista under
tyngden af de hvarandra motsatta känslor, hvilka
fylde hans själ. Han måste dock framför allt
infinna sig hos konungen, huru mycket än hans hjerta
dref honom att egna sina om or ger åt sin brud.
Han skyndade att föra henne tili fruloftet till sin
moder och, sedan han i korthet sagt henne hvad
som timat samt bedt henne försäkra Ingeborg vid
hennes uppvaknande, att han skulle vara hos henne,
sä fort hans pligt mot konungen tillät honom det,
begaf han sig till denne.
Ett par knappar på hans liftröja hade gått
upp, så att han var öppen kring halsen, men han
hade icke i detta ögonblick tanke för sin yttre
menniska, utan inträdde i konungens rum, sådan
han var. Derinne stodo rådsherrarne med allvarsamma
anleten i en halfkrets något på sidan om
konungens säng. Ännu längre bort befann sig
slottshöfvidsmannen, och stiaxt bakom denne konungens
svennehöfvidsman, den gamle, trogne Clas
Lang, men vid konungens hufvudgärd på ömse sidor
om sängen stodo hans kansler, Nils Ryting,
och erkedjeknen från Strengnäs, Cort Rogge.
Konungen låg med tillslutna ögon, men det
dödsbleka anletet talade ett vältaligt språk om jord-
lifvets förgänglighet. Denna stämma som hörts af
tusenden, denna blick som kommit hjertan att
klappa af fröjd, af fruktan, af hat och vrede, denna
hand, som hållit maktens och rikedomens spira,
— allt var förändradt, utbrunnet, förintadt, ett
minne, en skugga af en längesedan försvunnen
verklighet. Kansleren lutade sig ned och hviskade i konungens
öra, att riddaren var kommen. Ett matt
leende spred sig dervid öfver hans mun, och han
vinkade med handen åt Sten att träda fram. Ett

KUNGEN HÅN EÖR JUNGFRU SOLFAGEK HEM. 631
par tårar brusto riddaren nr ögonen, men konungen
sade: — Mycket har jag haft dig i mina tankar under
dessa dagar, Sten, dig och riket, och infor
min blick har det synts sammansmälta med dig....
Jag säger dig dock öppet ut, att jag tänkt mig en
annan träda efter mig i spetsen tor riket .... Han
är stor, käre son, större än du och mycket, mycket
större än Carl Knutsson, som slitits sönder
mellan alla de klippor och blindskär, der han seglat
fram. Han har den makt, som jag aldrig egt
och som måhända ock brister dig, makten att försaka
.... Jag ser det nu tydligare än förr ....
Och detta sista, mörka, som ännu i min sista
timme skulle förblinda mina ögon, — jag känner
inom mig, Sten, att det är idel lögn och argan
list! .... Du skall ock se det, och rätt snart, att
ädlare hjerta icke klappar i en riddares barm ....
Han tystnade, liksom behöfde han hemta krafter
lika mycket efter hvad han sagt, som för det
han ytterligare hade att säga; men hans öga vandrade
från Sten till kansleren och från denne till
Sten tillbaka. Alla närvarande stodo gripne af
det högtidliga ögonblicket, men gamle Clas Lang
snyftade högt, alldeles oförmögen att kunna blifva
herre öfver sina känslor.
Konungen hörde det och log samt vinkade
den gamle mannen till sig. Höfvidsmannens hand
darrade våldsamt, när han räckte den fram till sin
herre, och han föll på knä invid sängen och lutade
sina tårdränkta ögon mot konungens hand.
— Tack, tack käre vän, för trogen vänskap!
— stammade han och log. — Yi träffas nog inför
allas vår herre och konung, dit dina böner
hunnit före mig!
Derefter räckte konungen sin hand åt råds-
herrarne, hvar efter annan, och lade dem på hjer-
tat månget fromt ord om Sveriges väl och om den
enighet, som han önskade måtte finnas, men som

så ofta brast hos Sveriges män. Till sist vände
han sig åter till herr Sten.
— Mellan dig och mig föll aldrig en skugga
af köld .... så långt jag låter tanken flyga tillbaka,
så ser jag dig stånda fast vid min sida, så
väl när konungskronans friska glans omstrålade
mitt hufvud, som när denna hennes glans mattades
och försvann och min skymning kom, medan
erkebiskopsstafven sträcktes ut Öfver Sveriges
land .... haf rederlig tack derför, Sten .... och
framför min sista helsning till Nils Sture och bed
honom, bed honom gifva mig till .... ack, du vet
icke du, hvad som legat mellan mig och honom
! . . . . Der står han i helgonskimmer för min
bristande blick, medan jag står i mörker .... beden
för mig I alle, som hafven ett hjerta för mannens
nöd och mannens strider!
Åter tystnade konungen och slöt tillsammans
sina ögon. Kanske bländades blicken af det ljus*
som nu på lifvets gräns flödade mot honom från
den långa raden af taflor, hvilka rullades upp för
honom och hvilkas innehåll han aldrig skådat så
ända igenom som nu. De stodo der icke som kalla
blodlösa skuggor alla dessa, som vandrat sin väg
genom lifvet vid hans sida mot eller med honom*
utan de framträdde såsom lefvande väsenden, och
hans minne räckte till för allt, fast hans tunga
icke förmådde uttala allt hvad han såg och kände.
Engelbrekt, Erik Puke, Broder Svensson, den gamle
drotsen Krister Nilsson och erkebiskopen Jöns
Bengtsson, biskop Thomas, — alla vero de der
och främst i den vida ringen smög sig intill honom
den ljusa skepnaden af hans aldrig förgätna
drottning Karin. Anklagande stodo de der, men
bedjande och försonande tillika. De voro liksom
vigterna på den vågskål, för hvars tungas slag det
eviga lifvets lotter skulle utfalla.
Hans läppar rörde sig långsamt, som om han
talat, fast ingen kunde förnimma orden. Men då

KUNGEN HAN FÖR JUNGFRU SOLFA GER HEM. 633
konungen fortfor på det sättet, lutade sig herr
Sten ned och hörde då tydligt, huru konungen
uppläste stycken ur Engelbrektsvisan. Tydligen
märkte konungen riddarens åtbörd, ty han sammanknäppte
omedelbart derefter sina händer och
sade med hög röst:
Gud, som väger med jemnan vigt,
han gör dock nåd omsider!
Derefter höll han sin blick länge och oafvändt
fästad på Sten Sture. Så gaf han tecken, att han
ville resa sig upp, och de båda andlige lyftade
honom upp i sittande ställning. Man såg, huru
mycket det kostade på konungen, men ock huru
han ansträngde sig, och det väckte allas förundran,
att så mycken kraft ännu bodde i stofthyddan.
Med en högtidlighet, som ådagalade det djupaste
allvar, fattade så konungen riddarens hand.
— Dig Sten — sade han — dig och Nils
Sture anförtror jag riket, och jag går hädan i den
fasta tro, att I skolen troget stånda tillsammans
och manligen värja vårt fädernesland. Till den
ändan öfverantvardar jag åt dig Stockholms och
Åbo samt Örebro slott med alla de landskap och
städer, som jag haft under min egen värjo! Men
ett råd vill jag gifva .... det är mitt yppersta
testamente: eftersträfva aldrig konunganamnet...
först med det brast Carl Knutssons lycka! —
Han sammanknäppte derpå sina händer och
tilläde: — Gud fader, son och den helige and skydde
och råde öfver Sveriges land!
Derpå sjönk hufvudet maktlöst åt sidan, och
prelaterne sänkte konungen sagta ned mot bädden.
Alla väntade, att konungen i hvarje ögonblick
skulle uppgifva sin anda, och herr Sten lutade
sig åter ned lör att lyssna, om konungen
ännu andades. Så stod han länge och märkte
icke, att derunder det kostbara guldhalsbandet, som
han städse bar på sig, föll fram med ett par län-

kar, förr än konungens skälfvande hand plötsligen
fattade om smycket.
Hans blick var dock redan omtöcknad i dödsögonblickets
skymning. Han kunde ej urskilja mer
än glansen af den ädelsten, som hans hand fattat,
men denna ädelsten igenkände han och den blef hans
sista tankes förare.
— Nils — stammade han — jag visste väl,
att jag skulle finna ditt halsband till sist!
Så föll handen tillbaka och blicken slocknade,
men ett leende af obeskriflig skönhet lade sig öf-
ver anletet. Det var flägten af försoningens engel,
som i det sista andedraget svalkat den gamle konungens
tinning.
Det var vid middagstiden, som konung Carl
dog, och först fram emot aftonen fick herr Sten
tillfälle att besöka fruloftet och efterhöra, huru
hans hjertans kär befann sig.
Hon hade snart hemtat sig från sin svimning,
men det var med knapp nöd, som man lyckats
förmå henne att blifva stilla och icke skynda in i
konungens rum. Till och med, när budskapet kom,
