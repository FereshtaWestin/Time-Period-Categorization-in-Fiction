veta, ingenting upplysa henne om. Och likväl måste hon
tala vid dem. Samtalet var snart inledt, hon frågade om
de arbeten, som förehades på Strömsholm.

32 Karlarne berättade, att inredningen af slottsrummen var
nästan fulländad. Att herr Nicodemus Tessin ofta var der,
och att kapten Liewen såg till att allt blef gjordt, som Tessin
föreskrifvit. Men kaptenen hade också mycket annat att
bestyra, sade de. Han besökte de fattiga och gjorde mycket
godt i drottningens namn; men nu skulle han resa till sitt
regemente, redan innan hofvet flyttat till Strömsholm, till
stor sorg och saknad för alla fattiga och behöfvande i
trakten. Nu hörde hon steg bakom sig, och när hon vände sig
om, såg hon Liewens betjent och drottningens hofmästare,
som hastigt närmade sig. Den förre tycktes ha mycket
brådtom, han helsade ödmjukt på Sigrid och steg genast i
båten, som strax lade ut och aflägsnade sig.
Länge stod hon och såg efter den. Han skulle således
resa, utan att hon fått träffa honom? Brefvet till drottningen
handlade naturligtvis derom! Men hvarför hade Ulrika
rodnat och haft tårar i ögonen? Hvarför såg hon på Sigrid?
Ater dessa plågsamma misstankar!
Stackars Sigrid! Svartsjukan och ångern stredo om herraväldet
i hennes hjerta. Hur skulle hon kunna — utan att
förråda sig — drifva igenom den önskan, hvarpå hon trodde
att hennes lefnads sällhet berodde, att komma till Strömsholm
före Liewens afresa.
När man senare på dagen samlats i drottningens
berså, visade sig Sigrid mera tillgänglig än vanligt. Det var
lätt att se, huru som hon hade något på hjertat, hvilket hon
icke visste, om hon skulle våga framföra.
Märta Torstensson gissade hennes tankar. Som vanligt
sittande på en pall vid drottningens fötter, passade hon på
ett ögonblick, då samtalet afstännat, såg upp till henne med
sina klara barnaögon och frågade med en blick på Sigrid:
»Skola vi snart flytta till Strömsholm?»
»Inte förr än konungen återkommer», svarade Ulrika;

83
»men jag har lofvat att göra ett besök der i nästa vecka,
och då skall jag taga min lilla sångfogel med mig.»
Med en böniallande blick kysste Märta drottningens
hand, ty från Sigrids ögon droppade tårarna ner på arbetet,
utan att hon kunde återhålla dem. Och det kokade och
skälfde i hennes inre.
Ulrika såg det ; hon tvekade ett ögonblick, derefter reste
hon sig hastigt. »Jag önskar gå ett slag i parken; vill ni
vara mig följaktig, jungfru Sigrid?» frågade hon.
Den unga flickan reste sig genast. De gingo. Ulrika
tog hennes arm; efter en stunds tystnad sade hon:
»Kapten Liewen har tillskrifvit mig, att ni brutit för-
lofningen med honom, och — förmodligen för att bespara er
hans åsyn — ber han att på förhand få öfverlemna slotts-
nycklarna till mig. Det är orsaken, hvarför jag vill befria
er ifrån att följa med till Strömsholm», tilläde den milda
drottningen. »Jag ber, jag besvär ers majestät; låt mig följa med»,
utropade Sigrid och kastade sig till drottningens fötter.
»Jag vill, jag måste försona mig med honom, som jag älskar
öfver allt annat.»
»Men ni måste djupt hafva förolämpat honom och ännu
en annan, ty .hans bref innehöll så stränga ord, att jag brände
upp det, förr att så mycket förr kunna glömma innehållet.»
»Ja, jag har handlat orätt, men svartsjukan förblindade
mig. Det förskräckligaste af allt på jorden är att tvifla
på dens kärlek, som man älskar af hela sin själ.»
Drottningen bleknade, men om hon ett ögonblick tänkte
på sig sjelf, återvände hon genast till den förtviflade unga
flickan, som gråtande omfattade hennes knän.
»Stig upp, Sigrid», sade hon mildt, »och låtom oss lugnt
tala om hvad som bör göras. Att ni handlat eller sagt
något obetänksamt, antager jag; men att ni skulle svikit
pligtens och hederns fordringar, det tror jag icke. Den för-
Sv. hist, berättelser. III. 3

34
tryckta är mig alltid kär, och derför vill jag nu antaga mig
eder sak gent mot eder trolofvade. Dertill fordras likväl,
att ni ger mig edert fulla och oinskränkta förtroende.»
Var detta svek? Visste drottningen allt, och ville hon
på detta sätt locka Sigrid till en bekännelse? »Jag kan
ingenting säga» stammade denna »jag har svurit att tiga.»
»Förmodligen lockad dertill? Stackars, stackars barn!
Nåväl, om jag icke kan bevisa, att han gjort dig orätt,
skall jag vädja till hans hjerta. Tro och kärlek äro ett;
man tviflar icke på den man älskar!» Och ömt slöt hon
Sigrid i sin famn och hänvisade henne till bönen såsom den
enda säkra tillflykt i alla lifvets sorger och vedermödor.
Sigrid hade lagt synd på synd, tills de bildade en
skiljevägg mellan henne och hennes Gud. Hon visste ganska
väl att hon var ett verktyg i andras händer, men genom
dessa andra åtnjöt hon stora företräden, och deras intressen
voro oftast förbundna med hennes egna. Något ondt ansåg
hon sig ej göra genom att berätta, hvad hon hörde och såg;
det var på det vilkoret hon blifvit första hofjungfru hos
Ulrika Eleonora och Bengt Liewen kammarherre, beordad till
tjenstgöring under den tid han var ledig från regementet.
Hon hade motsett den lyckligaste framtid, och nu var hon
ute mellan lifvets bränningar och visste icke, hvar hon skulle
finna hamnen, eller till hvem hon skulle vända sig.
Ulrika hade satt sig på en grässoffa; de sammanknäpta
händerna hvilade i hennes knä, och den fromma blicken var
lyftad mot himlen. Sigrid erfor ett begär att bönfalla om
hennes förlåtelse, hon kände, att det var enda vägen att
vinna frid med sitt samvete, frid med Gud, men hon vågade
ej — hon blygdes!
Dessutom kunde nog saken hjelpas ändå. »Ers majestät!
låt mig följa med till Strömsholm!» bad hon. »Det gäller
min lefnads lycka!»

35
»Jag bifaller, efter ni så önskar», svarade Ulrika, »ehuru
jag tror, att det vore bättre, om jag först talade med
honom allena.»
»Nej, nej, jag måste tala vid honom», utropade Sigrid
häftigt. »Nåväl», sade drottningen, »torka bort edra tårar, det
skall bli som ni önskar. Låt oss nu fortsätta vår promenad.»
När drottningen och Sigrid gått, satte Märta sig på
soffan, stödde armbågarne mot bordet och, hvilande det vackra
hufvudet mellan händerna, blickade hon drömmande efter de
gående. Karl Soop deremot såg endast henne; han var kär
öfver öronen, men hade dittills aldrig funnit ett passande
tillfälle att säga henne det.
»Jungfru Märta, får man fråga hvad ni tänker på?»
sade han med en viss bäfvan.
»På drottningen naturligtvis», svarade Märta genast och
utan tvekan . . . »Är hon icke den bästa, den ädlaste qvinna
på jorden? Också älskar jag henne af hela mitt hjerta!»
»Det fins således icke rum för någon mer än henne?»
frågade Soop med någon häftighet.
»Jo, der äro två kamrar», svarade hon småleende; »iden
inre bo drottningen och min mor, i den andra mina syskon
och goda vänner.»
»Den senare är således mycket stor?»
»Denj kan bli större och mindre efter behof!» sade hon
skrattande. »Men antag, att någon kom, som hvarken nöjde sig med
det ena eller det andra rummet», genmälte med värma den
unge mannen, i det han satte sig bredvid henne.
Märta såg på honom; nu först förstod hon hans mening;
en brännande rodnad öfverfor hennes kinder. »Det beror
på, om jag vill släppa in denne någon», svarade hon skälmaktigt.

36 »Men det kan ni ju inte, när det redan är fullt förut»,
inföll han hastigt.
»Får väl vänta tills der blir plats.»
»Men det vill, det kan han inte», tilläde Karl Soop, i
det han fattade hennes hand. »Ett hjerta som helt och hål-
skänkt sig åt er, bönfaller om ett rum i edert.»
Den lilla handen darrade i hans. »Jag tror nästan att
allra innerst är ett litet, litet rum», sade hon sakta som en
andehviskning. »Och det är ännu icke upptaget?»
Hon dröjde med svaret; när hon såg upp till honom,
blickade en hel himmel af lycksalighet ur hennes tårfylda
ögon. »Jo, nu är det upptaget», sade hon och sjönk till hans
bröst. Hvad de derefter sade hvarandra innebar icke en gnista
sundt förnuft; det var lika innehållslöst som tvenne dufvors
kutter, lika obegripligt för den oinvigde, som sympatiens
makt öfver tvenne menniskosjälar.
Men när drottningen kom tillbaka, gingo Karl och Märta
emot henne, hand! i hand. Han sade, att de älskade hvarandra,
och begärde hennes samtycke till deras förbund.
»Vill du blifva hans maka?» frågade Ulrika den rodnande
flickan, som kastade sig i hennes öppnade famn och sade:
»Jag älskar honom af hela min själ!»
»Då skall jag utverka konungens samtycke», sade drottningen,
i det hon vände sig till den unge mannen, »och jag
skall bedja honom om en sådan anställning för eder, att ni
blir i stånd att försörja en hustru. Dock torde det väl
ännu dröja några år, innan min lilla sångfogel får flyga
ifrån mig», tilläde hon med ett vemodigt leende.
»0, lät mig ständigt, till min död få stanna q var hos
eder», bad Märta, i det hon kysste drottningens händer. »Att
få lefva i eder närhet och ega hans kärlek, det är den högsta
lycka på jorden.»

37
Åsynen af sin älsklings lycka var lika Ijuf för Ulrika,
som den tycktes plågsam för Sigrid. Hon hade hållit sin
förlofning hemlig, hade aldrig med ett lycksaligt leende fått
helsa sin trolofvade välkommen. Den obetydliga Märta
Torstenson kunde öppet mottaga dessa lyckönskningar, som hon
för sin del måste -försaka. Hennes längtan att återse Bengt
Liewen blef häftigare för hvarje dag; hon förjagade tanken
på hans kärlek till drottningen; det var prinsessan Juliana
och doktor Mylonius, som på lösa misstankar gjort upp
historien härom! Nu ville hon endast söka glömska ocli försoning
för det förflutna ; hon ville öppet omtala sin förlofning
med Bengt Liewen, och om han icke ännu stod så högt
i rang som hon, skulle hans förtjenster snart göra honom
berättigad till de största utmärkelser.
Ett ihållande regn fördröjde den tillämnade resan till
Strömsholm ; men ändtligen en morgon sken solen klart, ehuru
det blåste starkt.
Sigrid skyndade in till drottningen och frågade, om hon
fick ge befallning om resan. Den ångestfulla längtan, som
stod afspeglad i hennes ansigte, förmådde drottningen att
genast gifva sitt bifall. Men strax derefter infann sig slottsfogden
och bad hennes majestät — om icke resan var alltför
brådskande — att uppskjuta dermed till en annan dag,
emedan vinden var sådan, att det säkert stormade starkt ute
på fjärdarne. Drottningen tvekade, men åsynen af Sigrids förtviflan
bestämde henne, och hon svarade:
»Vår resa har ett godt och kristeligt ändamål, vi böra
derför icke af klenmodig fruktan uppskjuta henne, såvida ni
icke tror, att verklig fara är förbunden dermed.»
När sedan drottningen med sitt följe kom ned på bryggan,
såg hon att sjön var alldeles grön, och att hvita svallvågor,
likasom ankungar, hoppade bredvid och efter hvarandra
i ilande fart. Hon frågade styrmannen, om han trodde

38
sig i stånd att, föra henne till Strömsholm, och både han
och alla roddarne svarade ja, samt skvldrade med årorna för
den älskade drottningen.
»Så låt oss då i Guds namn ge oss af», sade hon, och
sprang ner i slupen; men den krängde redan så hårdt, att
hon med möda kunde stå uppe. Soop följde efter henne
och hjelpte sedan ner de begge unga flickorna.
Seglen måste snart refvas, men styrmannen trodde att de
skulle kunna tillsättas, när man kom längre ut på sjön, . . .
Stormen fortfor emellertid och slupen vräkte än åt högra,
än åt venstra sidan. Märta satte sig tätt intill drottningen,
hon omslöt henne med sina armar, och med blicken på
sin trolofvade tycktes hon lugnt afbida, hvad som komma skulle.
Sigrid satt allena på motsatta sidan. Hon var blek
som döden, men kämpade för. att visa ett lugn, som hon
icke egde. Under de första timmarne gick slupen raskt framåt,
oaktadt skarp motvind; men Arboga- och Kolbäcks-ån skiljas
af tvenne fjärdar, hvaraf den, som ligger nära Strömsholm,
är den värsta. Stormen hade mot middagen mojnat af, men
tilltog derefter med ökad styrka, och fören, som gång på
gång doppade sig i vattnet, lät svallvåg efter svallvåg öfver-
skölja de resande.
Det farligaste af allt var att roddarne började tröttna,
de sågo redan misströstande på hvarandra, men ansträngde
likväl sina krafter till det yttersta.
Man var redan ett godt stycke ute på den första fjärden;
men här kommo vindstötar från alla håll och slupen
flög som en spån på vattnet. Den gamle styrmannen
sade kort men bestämdt, på Soops tillfrågan, att den
enda utväg till räddning, som återstod, var att arbeta
sig fram till det lilla sund, som åtskiljer fjärdarne, och der
söka skydd under någon klippa, medan roddarne, hemtade
nya krafter. Med otroliga ansträngningar lyckades man verk-

39
ligen närma sig dit. Strömsholm syntes i fjerran; drifven
af vindarne, kastades slupen fram ock tillbaka; hastigt sköt
den fart under ett högt berg för att söka skydd. Då hördes
ett förfärligt brakande; det pep och tjöt i alla fogniugar;
slupen hade stött emot ett blindskär och tog så hastigt in
vatten att den genast började sjunka. Ett gemensamt rop af
fasa och förskräckelse! Sigrid låg afsvimmad i båten. Märta
kastade sig i Karls famn och ropade: »Bädda drottningen.»
Men Ulrika stod upprätt; hon läste modlöshet och för-
tviflan i allas anleten; man var i lä för stormen, men döden
gapade icke mindre fruktansvärdt emot de skeppsbrutne.
»Låtom oss icke förlora modet, mina vänner», utropade
Ulrika; »betanken,- att I alle hafven hustrur och barn att
lefva för; derför raskt till verket!» och hon tog en liten träskopa
och började ifrigt ösa vatten.
»För drottningen! ... Vi skola rädda drottningen!» . . .
ropade de gamle sjöbussarne, hänförda af hennes oförskräckta
handling, och nu tillgrepos hattar och skor, allt som möjligtvis
kunde användas att ösa med.
Den raske Karl Soop tog sjöfolkets grofva rockar för
att med dem stoppa igen hålen; men alla försök voro fruktlösa,
läckorna voro för många och för stora. Med ösningen
vann man så mycket, att icke vattnet ökades, men utsigt
till räddning vann man icke.
Karl ansåg sig skyldig att underrätta drottningen härom.
»Jag vet det», svarade hon lugnt, »men vi skola i alla
fall göra hvad vi förmå och lemna utgången i Herrans hand».
Oförtröttad fortsatte hon sitt arbete, och lifvade af hennes
exempel, kände de gamla sjömännen hvarken trötthet
eller hunger; det gälde mer än deras egna lif, det gälde
drottningens. Då ljöd ropet: »En båt, en båt!» . . . och nu syntes
verkligen en sådan, och strax derefter ytterligare tvenne,
rodda af friska armar, som skyndsamt närmade sig.

40 »Gud vare tackad oeh lofvad», utropade Ulrika åndakts-
fullt. »Gud vare tackad och lofvad!» ljöd det som med en
mun från alla de skeppsbrutne.
Det var Liewen, som från bryggan vid Strömskolm hade
upptäckt den kungliga slupen och nu skyndade till de olyckligas
räddning.
»Store Gud! drotttningen!» utropade han bleknande och
skyndade fram till henne,
»Och mina begge hofjungfrur», svarade -Ulrika mildt, i
det hon visade på dem.
Men Liewen såg ingen annan än henne. Han snarare
bar än ledde henne öfver i den andra båten och befalde
roddarne att genast bege sig af.
»Men Sigrid och Märta?» sade drottningen med matt
stämma, i det hon nedsjönk på de kuddar, man ordnat för
henne. »De komma efter i de andra båtarna», svarade Liewen.
»Ers majestäts Iif och helsa är beroende af att vi snart
komma fram.»
Tröttheten och sinnesrörelsen hade uttömt hennes krafter,
hon hade förlorat sansningen. När han med ångestfull bäf-
van betraktade de dödsbleka ljufva dragen, då bad han till
Gud att få gifva sitt Iif för hennes, och när hon efter några
minuter åter öppnade ögonen, då erfor han en jublande fröjd
vid tanken på att det var han som räddat hennes lif!
Himlen var fortfarande klar, men klockan blef elfva,
innan båten lade till vid Strömsholms brygga. Ryktet om
att kungsslupen var ute och i fara, hade samlat en stor
hop folk vid landningsplatsen. När det blef bekant, att det
var drottningen, som befann sig i båten, blef rörelsen allmän.
Många hade redan erhållit hjelp af henne, och med
tusende munnar hade ryktet berättat om hennes välgörenhet,
hennes nedlåtande godhet.

41
När hon stödd på Liewens arm kom upp på stranden,
trängde folket sig fram för att kyssa hennes händer och
klädningsfåll, och med högan röst tackade och lofvade de
Herran, som skyddat och bevarat henne,
Liewen lät i största hast ordna en bärstol, och i den bars
nu drottningen upp till slottet, åtföljd af en talrik menni-
skoskara. I slottsporten vände hon sig till dem och sade:
»I morgon, mina vänner, skola vi tillsammans i Herrans
tempel tacka Gud för min och alla mina följeslagares
underbara räddning.»
»Ja! ja! Gud bevare drottningen!» ropades allmänt.
Slottsfogdens hustru fick den äran att låna drottningens
kläder och skodon, ty hur sent det än var, ville Ulrika icke
gå till hvila, förr än hon öfvertygat sig om att alla hennes
följeslagare voro väl framkomna.
De andra båtarne hade landat strax efter drottningens.
Sigrid måste genast intaga sängen, men Märta infann sig,
hos drottningen, iklädd en bondflickas enkla drägt.
Under tiden hade roddarne blifvit försedda med torra
kläder och Liewen dragit försorg om en riklig måltid för dem.
Drottningen och Märta följdes sedermera ut till sjöfolket.
Hvar och en fick taga drottningen i hand, hvar och
en tackade hon. Men de sade alla, att hon hade räddat
dem och icke de henne. Med sitt exempel hade hon uppehållit
deras mod; de blygdes för sin svaghet, då de sågo
hennes styrka.
»Kära vänner», sade Ulrika, »om så är, fick jag icke
den styrkan af mig sjelf; den kom ifrån Honom, som ville
skydda och uppehålla både mig och eder.» Och så bjöd hon
dem ett vänligt godnatt.
Men när hon tackade Liewen för sin räddning och
räckte honom sin hand att kyssa, då kände hon den fuktad
af hans tårar, och med bruten stämma yttrade han, att
han räknade denna dag för den lyckligaste i sin lefnad.

42 Påföljande dag samlades man icke till frukost förr än
klockan 10. Drottningen i en borgarhustrus enkla drägt;
Sigrid och Märta i nätta bondflicksdrägter. Alla hade sofvit
godt, alla voro glada och lyckliga. Sigrid och Liewen syntes
visserligen i någon mån främmande för hvarandra; men
den underbara räddningen, lyckan att de ånyo voro förenade,
var nästan ett underverk och en menniska, som känner sig
lycklig, glömmer och förlåter gerna en liden oförrätt.
Efter frukosten begaf sig drottningen till fots med sina
hofjungfrur och kammarherrar till kyrkan. Man sade henne,
att det var temligen långt dit, och att hon skulle bli trött
att gå; men hon svarade, att det passade henne icke att en
sådan dag annorlunda närma sig Herrans tempel.
Likasom på en söndag ringde kyrkklockorna, och talrika
högtidsklädda skaror kommo från alla håll till den
ovanliga gudstjensten. När drottningen gick öfver kyrkvallen,
var den alldeles packad af folk, som täflade om att uppfånga
en blick af den, som om möjligt fick ännu högre värde i
deras ögon, derföre att hon icke ansåg sig för god att bära
en så enkel drägt.
Drottningen satte sig uppe i koret, och efter hennes
vilja måste alla de sitta omkring henne, som deltagit i sjöresan.
I full kyrklig ornat uppträdde presten på predikstolen;
med gripande ord beskref han den hotande olyckan. Hur
många fäder hade icke varit nära att bli ryckta från
hustrur och barn! Tvenne ädla jungfrur, sina familjers glädje
och stolthet, en ung herre och slutligen drottningen, konungens
och hela landets dyrbaraste skatt, allesamman hade
varit nära att bli uppslukade af vågorna. Men Herran hade
hållit sin hand öfver den. Han hade skickat en trogen
tjenare till deras hjelp, och från det minsta templet inom
Svea land uppsteg det första tackoffret för denna underbara
räddning.

43
Sinnesrörelsen bland folket var så stor, att predikanten
Jjlef af bruten. Men när sedermera psalmen uppstämdes:
»Nu tacker Gud allt folk», då föll drottningen på knä och
med henne hela församlingen.
En högtidligare bönestund hade aldrig firats.
Vid utgåendet tog Ulrika Sigrids arm.
»I dag vill jag se alla glada och lyckliga» sade hon.
»Innan qvällen hoppas jag hafva förenat dig med din tro-
lofvade.» Sigrid tryckte hårdt drottningens arm. Misstankar hade
ånyo insmugit sig i hennes själ. De veko för detta löfte,
men fruktan att Liewen skulle förråda hennes hemlighet
grep henne så mycket mer.
Ute på kyrkbacken sken julisolen klar och brännande,
men Ulrika gick omkring bland folket, hon talade med dem
om hvad som mest intresserade alla samt om den olycka,
som hotat henne, och berömde sina raska oförtrutna roddare.
Men alla visste redan, att det var hon som uppehållit
de sinas mod, och när hon återvände till slottet, sågo de
efter henne med lika mycken beundran som kärlek.
Några timmar senare återfinna vi Ulrika ute i parken
tillsammans med Sigrid och kapten Liewen.
»Jag vet, att hon felat», sade drottningen till den senare,
»men hon har bittert ångrat sig, och det tillhör kärleken
att glömma och förlåta.»
»Har du yppat och erkänt för hennes majestät?» frågade
Liewen med en röst, som han förgäfves sökte göra
stadig. »Nej!» svarade Sigrid och gömde det blossande ansigtet
i sina händer. . .
»Hon har sagt mig», återtog drottningen, »att hon förolämpat
er och ännu en annan person. Jag skulle önskat,
att denna andra varit jag, för att genast få den glädjen att förlåta.
Vill ni ej handla på samma sätt, herr Bengt Liewen?»

44 Denne var synbart upprörd! »En önskan af ers majestät
skall alltid blifva en lag för mig», svarade han och
räckte Sigrid handen.
Hon fattade den häftigt och tryckte den hårdt.
»Men ett vilkor fäster jag dervid», sade han och betraktade
henne nästan med en hotande blick, »om du ännu en
gång glömmer, hvad pligt och samvete bjuder, äro vi för
alltid åtskiljda.»
Drottningen säg på den unga flickan, som nästan smälte
i tårar. Hon gick till henne, slöt henne i sin famn och
kysste henne. »Ni är orättvis», sade hon till Liewen, »nu
tillhör det er att bedja henne om förlåtelse, och jag vill
gifva er tillfälle dertill.»
Drottningen lemnade dem allena.
Sigrid erkände, huru som svartsjukan ingifvit henne, att
Liewen älskade drottningen. Prinsessan Juliana hade sagt
det till enkedrottningen och doktor Mylonius hade anförtrott
det till Sigrid. De hade till en början nästan tvingat henne
att tro det; de hade uppmanat henne att vara uppmärksam
på den unga drottningen, och hon som fann det ganska
naturligt, att livar och en skulle älska Liewen, hon såg eller
trodde sig se, att drottningen också gjorde det.
Om hon sett hur forskande han betraktade henne, med
hvilken feberaktig oro han lyssnade till hennes ord, skulle
hon funnit, att alldeles oskyldig var han icke; men i detta
ögonblick tänkte Sigrid endast på att återvinna det hjerta,
hon förlorat. Hon talade om sin ånger, sin saknad, sin för-
tviflan, lofvade att aldrig mer lyssna till falska tungor, utan
hädanefter tro på drottningen likasom på Liewen, allenast-
han ville återskänka henne sin forna kärlek.
Men när han slutligen slöt henne i sin famn och lofvade,
att allt skulle vara glömdt, då kände hon på hans
kalla kyss, att något stod emellan dem; men hon hoppades,

45
att det endast var en återstod af ovilja, och lofvade sig
sjelf att med sin kärlek snart öfvervinna den.
Efter tvenne dagars vistande på Strömsholm återvände
drottningen med sitt hof till Kungsör. Liewen var henne
följaktig; han skulle derifrån afresa till sitt regemente.
Afskedet från Strömsholm var lika oskrymtadt och hjert-
Iigt som mottagandet vid Kungsör.
Äfven enkedrottningen var närvarande dervid och talade
om sin oro, sitt deltagande. Ulrika var tacksam, glad och
vänlig som vanligt. Men Liewen märkte de blickar, hvarmed
man betraktade både henne och honom, och han förstod, att
förtalet och illviljan voro sysselsatta med att spinna nya
trådar. Ju förr han afreste, desto bättre för drottningen.
Han föregaf, att han borde vara närvarande vid en tilläm-
nad paradering för konungen, och trots Sigrids tårar och
böner afreste han samma dag.
Ulrika saknade mycket sin tillgifne och kunskapsrike
kammarherre, och hon sade det stundom till Sigrid, för att
låta henne förstå, att hon icke var den enda, som önskade
hans återkomst.
Stora tillredelser gjordes nu Iios enkedrottningen för det
stundande bröllopet, som skulle firas genast efter konungens
återkomst. Herr Nicodemus Tessin hade fått i uppdrag att anordna
en fest, lika praktfull som i drottning Christinas lysande
dagar, och man lyssnade nyfiket till berättelserna om de
tillredelser, som gjordes.

46 Bröllopet på Kungsör.
Dessförinnan några ord om konungen.
Han kade mottagit underrättelsen om Johan Gyllen-
stjernas död och denna förlust hade djupt gripit honom. Nu
stod han ensam, utan en vän, en rådgifvare, på hvilken han
kunde lita! Sjelf måste han kullslå de hinder, som stodo i
hans väg, sjelf röja rum för de nya samhällsinrättningar, han
ville befordra.
Än var han nere i Carlskrona, för att med Hans Wachtmeister
öfverenskomma om de varf och byggnader, som borde
uppföras och för ordnandet af ett fullständigt marin-etablis-
sement. Och dermed brådskade, ty kriget kunde snart åter
utbryta. Än var det tanken på ett stadigvarande knekte-
håll, som förmådde honom att resa omkring i landskapen,
göra sig underrättad om förhållandena och rådgöra med förståndiga
män. Än satt han och grubblade på de samtal,
han haft med Johan Gyllenstj erna.
Emellertid mottog han bref från drottningarne. Ulrika
Eleonoras, enkla och ljufva som hon sjelf, underläto aldrig
att utöfva sin tjusningsmakt på honom. Han bar alltid det
sist erhållna på sitt bröst, för att vid tillfälle läsa deri.
Enkedrottningens deremot innehöllo notiser om allt som
