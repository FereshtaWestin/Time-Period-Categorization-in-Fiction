den unge ädlingen att möta densamma, hvarefter han
långsamt och värdigt yttrade:

309
— Du är nu en man, som längesedan har den egentliga
ungdomen bakom dig. Denna ungdom har ej förflutit
alldeles utan stormar. Jag vet det, men jag klandrar
dig ej därför. Bättre att rasa ut än att under den ljusaste
tiden af sitt lif traska omkring som en surmulen döddansare.
Jag vet äfven att du, i hvilka vanskliga och
frestande förhållanden du än må hafva befunnit dig, likväl
alltid förblifvit en ädling i ordets egentliga bemärkelse,
en riddare utan fruktan och tadel. Själf känner du alltför
väl denna min åsikt om din karaktär .. .
— Herr grefve, ni är alltför god . . . stammade Silfver-
horn. Grefven höjde vänligt förebrående sitt pekfinger mot
den unge mannen.
— Hur var det? Kommo vi ej öfverens att jag
skulle få tala till punkt.
Han fortfor därefter:
- Mina ord innehålla intet ytligt smicker, lika litet
som de förestafvas af själfviska bevekelsegrunder . . . detta
senare likväl sagdt med någon inskränkning. Om det
kan kallas själfviskhet att jag vill bereda min egen lycka
på samma gång som din ... då är jag verkligen själf-
visk . . . Välan, det långa talets korta mening är följande:
friherre Axel Anton von Silfverhorn, när får jag sluta
dig i mina armar såsom min son?
De sista orden yttrades i ett tonfall af djup rörelse.
Uppenbarligen inneburo de en lifsfråga för den gamle
grefven. Hans ögon tycktes ängsligt afbidande hänga vid den
andres läppar.
Denne hade ömsom rodnat och bleknat. Svettdroppar
sipprade fram på hans panna. Stridiga känslor rörde sig
i hans inre. Han ville gifva uttryck åt dem, men förmådde
icke.

310 Inför en öfverlägsen fiende och med värjan i hand
skulle han ej hafva tvekat, men inför denne gubbe gjorde
han det. Han var till och med ur stånd att undertrycka
en lätt darrning.
Aldrig under sin skiftande och af mångahanda äfven-
tyr uppfyllda lefnad hade han i så hög grad som nu förnummit
skillnaden mellan det moraliska modet och det
rent fysiska.
Något måste han emellertid svara på den gamle ädlingens
framställning, om ej för annat, så åtminstone för
att ej visa ohöflighet och bristande världsmannatakt.
Hans belefvenhet vardt i sanning ställd på ett prof
af allra svåraste slag. Tomma fraser voro härvidlag ej
tillfylles, det kände och förstod han. Hvad som väntades
af honom, det var ett svar som utan slingringar och utvikningar
gick rakt på sak.
Han satt just och sökte i tankarna formulera detta
svar. Då han hopfogat detsamma, så godt sig göra lät
och han redan hade det på tungan räddades han åtminstone
tills vidare ur sin vanskliga situation af en lycklig
tillfällighet. — Herr grefve . . . började han och samlade allt sitt
mod till den förtviflade kraftansträngning som tycktes
oundviklig. I detta ögonblick öppnades dörren till grefve Anckar-
hjertas arbetsrum, utan att man förut hört ljudet af steg
som närmade sig.
Med en åtbörd af förargelse vände grefven hufvudet
åt detta håll.
Hans ädla anletsdrag mildrades dock genast. Den
inträdande var nämligen ingen annan än hans egen dotter,
den enda arftagarinnan till hans lysande namn och stora
förmögenhet. Hermine von Anckarhjerta var denna, eftermiddag
skönare än någonsin. Den typ af oskuldsren madonna,

311
som i allmänhet präglade hennes drag, hade hon nu
utarbetat med oöfverträfflig konstnärlighet. Hon kullkastade
den gängse åskådningen att ögonen äro själens
spegel. Ty dessa ögon, som i den lidelsefulla njutningens
stunder utstrålade en förtärande glöd — i dessa ögon tyste
nu ett skimmer af jungfruligt och blygt behag.
Med sin ståtliga gestalt kunde hon hafva återgifvit
en bild af den kyska Diana, men anletet, det af en skär
rodnad höljda anletet, var utan gensägelse en madonnas.
Den gamle grefven lät sin blick hvila på henne med
ett lätt förklarligt uttryck af faderlig stolthet och beundran.
Var hon icke en idealisk typ för den själens ocli kroppens
adel, som han, fullblodsädlingen, så högt uppskattade
och som han liär återfann hos sitt eget kött och blod?
Jo! svarade honom hans ursäktliga, skamligt bedragna
själfkänsla. Axel Anton von Silfverhorn hade ögonblickligen rest
sig och gjort en bugning. I denna hälsning låg hvarken
ifver eller värme. Den var endast uttrycket för en all-
daglig artighet, som säger så litet eller rent af intet, men
dock är oundgänglig bland väl uppfostrade människor.
Vi tro oss redan hafva gifvit våra läsare en antydan
om, att han genomskådat den föraktliga varelse, som en
snedvriden samhällsåskådnings oskrifna lagar med all
makt ville kasta i hans armar och göra till hans lefnads
följeslagarinna ända till grafven. Han hade, tack vare
sin skarpa instinkt och sin djupa människokännedom,
smugit sig till en blick bakom den tjusande masken.
All denna yttre fägring hade för honom upplösts i en tom
gyckelbild. Han hade skådat: »En utvärtes hvitmenad
grift, inuti uppfylld med orenlighet och de dödas ben».
Barndomsväninnan hade småningom gifvit plats för
den utstuderade kurtisanen.
Axel Anton von Silfverhorn var ingen fullkomlig
öfvermänniska, han lika litet som någon annan i vår

312
ofullkomliga värld. Under olikartade förhållanden skulle
han kanske hafva gjort det samma som mången annan
ädling i hans ställning — låtit udda vara jämt och mottagit
den sköna kvinnans hand med ty åtföljande rikedom,
ja, måhända uppfostrat den ursprungligen vilseförda
till något bättre.
Men nu låg detta icke ens inom den aflägsnaste möjlighets
gränser.
Ty han älskade.
Han älskade med den lidelse, som gör männen antingen
till slafvar eller hjältar, med den lidelse som ej
känner något mellanstadium. Och genom sin kärlek till
Lydia hade Axel Anton von Silfverhorn blifvit en hjälte,
som trotsade all världens fördomar och kastade alla materiella
fördelar öfver bord.
Hermine von Anckarhjerta var icke enfaldig. Vare
det långt ifrån oss att göra henne en sådan orättvisa.
Hon hade längesedan anat hvad som rörde sig i
hennes utsedde makes inre. Hon kände hans kalla likgiltighet
— och den beredde henne ingen ledsnad. Snarare
tvärtom. Hvad som retade hennes kvinnliga stolthet, det var
hans förakt. Och hon förnam detta förakt, ty äfven hon
saknade ej häller sin instinkt.
Snart bleknade emellertid äfven denna förnimmelse
och efterlämnade blott ett lindrigt groll, som hon likvisst
aldrig röjde vid de tillfällen då de träffades i stora världen,
där de för öfrigt så mycket som möjligt sökte undvika
hvarandra.
Hermine von Anckarhjerta hade aldrig älskat Axel
Anton von Silfverhorn, och detta förklarar mycket, som
under andra förhållanden skulle hafva varit dunkelt. Det
var således endast en, nämligen den gamle grefven, som
önskade en varaktig förbindelse mellan dem båda.
— Får man lof att stiga in? frågade Hermine med

313
ett förtjusande leende, där hon stod i dörröppningen, som
inramade hennes yppiga gestalt.
— Du vet, att du alltid är välkommen, mitt barn,
svarade grefven.
— Men jag stör kanske? tilläde hon med kokett ill-
parighet. — Du anar nog att vi ha inga hemligheter för dig . . .
inga, hör du, fortfor grefve Anckarhjerta, i det han gaf
henne en betydelsefull blick, glänsande af kärlek och
ömhet. Den unga damen tyckades rodna!
Silfverhorn lade märke därtill och förvred ena mungipan
till ett bittert löje, på hvilket emellertid hvarken
fadern eller dottern gaf akt.
— Hade du något särskildt ärende, mitt barn? frågade
därefter grefven.
— Jag ville endast tala om att middagen är serverad,
svarade Hermine och gjorde en af den tidens ceremoniosa
nigningar. — Till bords då! ropade grefve Anckarhjerta glädtigt.
Jag känner mig riktigt hungrig.
Axel Anton von Silfverhorn bjöd armen åt Hermine
von Anckarhjerta, hvarefter alla tre förfogade sig till
matsalen. * *
*
På det läsaren skall förstå, hvad som nu kommer
att följa, måste han tillåta oss att gå några timmar tillbaka
i vår berättelse.
Tidigt på morgonen den dag, hvarom vi nu tala,
hade Hermine von Anckarhjerta genom en okänd budbärare
mottagit en på franska skrifven biljett med okänd
handstil och af följande minst sagdt egendomliga lydelse
i svensk öfversättning :
Mamsellerna Blanck. 40

314 »Min sköna, ni som är den skönaste bland de sköna!
En förtjusande parfym, den hvarmed ni fuktar era
holländska battistnäsdukar ! Förskrifva sig de utsökta
spetsarna från Valenciennes,"Alençon eller Chantilly? Och
är ni själf mästarinna för det konstnärligt broderade
vapnet? Jag brinner af otålighet att erhålla svar på
dessa och kanske äfven några andra frågor. Af vissa
skäl önskar jag ej, åtminstone icke ännu så länge, göra
er min uppvaktning hemma hos er. Därtill blir nog tid
längre fram. Men utanför Norrtull är man tämligen
ostörd vid elfvatiden i dag på förmiddagen. Där färdas
då inga andra än torgbönder, som återvända hem från
staden, och någon af dessa lär väl knappast känna oss
båda. Således i dag klockan elfva utanför Norrtull.
En beundrare ,
som tills vidare önskar vara okänd.»
Då Hermine von Anckarhjerta läst dessa till utseendet
så lekande rader, lät hon halft medvetslöst biljetten glida
till golfvet och stirrade framför sig med vidt uppspärrade
ögon, i hvilka lästes ett uttryck af oförställd fasa.
Slutligen återvände hon dock till besinning. Hon
reste sig från den med blommigt kinesiskt siden klädda
kanapé, där hennes vällustigt rundade gestalt hvilat.
Hennes ögon sprutade eld. Hon ilade fram och tillbaka
på den mjuka mattan, ursinnig som en skadskjuten
panterhona eller en tigrinna, från hvilken man röfvat
hennes ungar.
Slutligen häjdade hon sig likväl med en åtbörd af
förtviflad beslutsamhet, tog upp biljetten från golfvet
och genomläste den ännu en gång med större uppmärksamhet.
— Hvem är han, den oförskämde? mumlade hon med
sammanbitna tänder och knöt händerna, så att de rosenfärgade
naglarna borrade sig in i köttet.

315
— 0 gud, hvad jag varit lättsinnig! hväste hon . . .
Jag som inbiliade mig, att Johan behållit näsduken eller
att gumman tagit den i förvar till. . . till nästa gång.
»Johan» var den grefliga familjens kusk.
Att han äfven spelade en annan och därtill mera
förtrolig roll, det torde redan framstå med all önskvärd
tydlighet för våra läsare.
Emellertid insåg Hermine, att något ovillkorligen
måste göras.
Skrifvelsen innebar ju ett genomskinligt hot — och

316
därtill ett hot af det mest djäfvulskt raffinerade slag,
värdigt en af Mefistofeles’ ypperste lärjungar.
Hon försjönk i djupa tankar.
Det var ingen vanlig bandit som skrifvit detta bref
i utprässningssyfte. Handstilen och innehållet tillbakavisade
genast hvarje skymt af en dylik förmodan. Nej,
brefskrifvaren var uppenbarligen att söka inom den högre
samhällsklassen, enligt all sannolikhet bland mottagarin-
nans egna jämlikar.
Detta var det som gjorde saken så invecklad, ja, rent
af farlig. Ett dylikt hot, framställdt i sådana ironiska ordalag,
skulle ej låta sig afspisas med en större eller mindre
pänningsumma. För att inse detta kräfdes ingen öfver-
drifven klarsynthet. Och Hermine ägde ett skarpare förstånd
än flertalet andra kvinnor.
Länge dröjde det ej innan hon fattade sitt beslut.
Hon skulle infinna sig på den i brefvet bestämda
mötesplatsen. Och hon infann sig. * *
*
Middagsmåltiden hos grefve von Anckarhjerta var i
det närmaste tilländalupen. Men vi skulle göra oss skyldiga
till ett brott mot sanningen, om vi påstode, att den
ägt den festliga prägel, som bör utmärka en dylik tillställning,
i synnerhet då rätterna äro utsökta och vinerna
af ädlaste slag.
Grefven, som var både finsmakare och storätare hän-
gaf sig odeladt åt gommens njutningar.
Hermine föreföll ena ögonblicket orolig och det andra
s j älsfrån varande.
Silfverhorn uppbjöd hela sin förmåga af belefvenhet,
men det ville ej lyckas honom att hålla konversationen
vid makt, hvadan den slutligen så godt som afstannade.

318 Gref ven h vilade en och annan gång i sin njutning
för att persvadera:
— Tag för dig ännu en bit af den här orren, min
kära Axel. Jag försäkrar att den låter äta sig fast den
är finsk — eller:
— Hvad säger du om den där Alicanten? Jag har
fått tre flaskor af spanska ministern. Han är så rädd
om dem, som om de vore de kostligaste juveler från
Golkon da.
Den unge friherren gjorde liksom Anna Maria Lenn-
grens Didrik. Han bara »teg och drack». Han uppskattade
icke drufvans bouquet till dess fulla värde. Han
sväljde de ljufliga safterna, - endast för att döfva sina
skiftande tankar.
, Andtligen blef det till hans outsägliga lättnad tid att
resa sig från bordet. Grefven, som i ett och annat hänseende
vidmakthöll patriarkaliska plägseder, läste en kort
bordsbön samt frågade omedelbart därefter, i det han
drog en suck af välbehag:
— Hör du, min gosse, skulle du händelsevis ha lust
att spela ett parti piquet?
Ehuru Silfverhorn ej var någon passionerad älskare
af detta spel, svarade han likväl med glädje jakande.
Dels finge han på detta sätt blifva ensam med grefven,
eftersom piquet ju spelas blott mellan två personer,
och dels visste han af gammal erfarenhet, att grefve
Anckarhjerta sköt hvarje samtalsämne åt sidan, så snart
han fördjupat sig i detta sitt älsklingsspel — måhända
därför att det enligt uppgift räknar sina anor så långt
tillbaka i tiden som år 1390.
Medan Hermine satt i rummet bredvid och låtsades
läsa en fransk roman — på originalspråket naturligtvis,
gjorde grefven den ena gången efter den andra capot,
det vill säga tog hem alla sticken.

319
— Nå, se inte så surmulen ut! utbrast han en gång,
då han strök åt sig sin icke obetydliga vinst... Vi skola
väl med guds hjälp hoppas att pengarna stanna i familjen.
Silfverhorns ansikte mulnade synbarligen, men den
gamle ädlingen var så upptagen af gifningen att han ej
lade märke därtill.
Snart hade spelet fortgått en hel timme med växlande
tur, dock så att Silfverhorn i de flesta fall blef den förlorande.
Grefven hade just ett skämtsamt infall på läpparna,
dâ Hermine i samma ögonblick visade sig och sade:
— Pappa, vi ha fått främmande.
Hennes röst hade en onaturlig klang, och rodnaden
på hennes kinder var högre än vanligt. Af de båda
herrarna var det dock endast den ene som fäste sig vid
dessa omständigheter.
— Främmande? upprepade grefve Anckarhjerta och
gjorde sig intet besvär med att dölja sin förargelse öfver
att ha blifvit störd i sitt älsklingsnö je.
— Ja, pappa.
— Och hvem, om jag får fråga?
— Grefve Adelhjelm, upplyste Hermine och sökte
se obesvärad ut.
— Grefve Adelhjelm!
— Grefve Adelhjelm!
— Dessa båda utrop ljödo samtidigt, det ena från
grefven, det andra från Silfverhorn. Mannens närvaro i
detta hus väckte uppenbarligen samma häpnad hos de
två ädlingarna. — Vi måste naturligtvis hälsa honom välkommen
och bedja honom stanna, sade Hermine lugnt, utan att
dock se fadern i ansiktet.
— Naturligtvis? upprepade denne sistnämde . . .
Hvarför är det så naturligt? Jag för min del kan inte
fatta det.

320 — Hvilken fräckhet! mumlade Silfverhorn, som i
öfverraskningen tappat korten på golfvet och glömt att
samla upp dem.
— Grefve Adelhjelm tillhör en ansedd släkt, fortfor
Hermine . . . Visserligen berättas det en del fula saker
om honom, men så länge han ej gjort sig skyldig till
något bevisligt vanhederligt, och då han förut varit gäst
i vårt hus . . .
—• Nå ja, som du vill, mitt barn, svarade grefve
Anckarhjerta vårdslöst. . . Egentligen var det mest för
din skull... Eh bien, säg grefven att han är välkommen
och bed honom . . .
— Han har den äran att mottaga budskapet i första
hand! ljöd i detta ögonblick en röst från den öppna dörren.
Där stod Adelhjelm med ett gåtfullt leende på läpparna
och gjorde två fulländade hofmannabugningar, den
första afsedd för värden i huset, den andra för Silfverhorn.
Grefve Anckarhjerta, som ganska vårdslöst besvarade
hälsningen, sade ett kort »Välkommen», och Silfverhorn
låtsade sig icke se uslingen. Denne lät sig emellertid
icke bekomma, utan bugade sig ännu en gång kallblo-
digt, hvarefter han vid Hermines sida ställde stegen in
i den angränsande salongen.
— Så där . . .! utbrast grefve Anckarhjerta med syn-
och hörbar lättnad ... Nu äro vi ensamma och kunna
fortsätta . . . Min själ jag kommer ihåg hvem som hade
utspelet. . . Det blir väl bäst att ge om.
— Kanske det, min bästa herr grefve, svarade Silfverhorn
och böjde sig ned för att plocka upp de fem kort,
som ännu lågo kringströdda på golfvet.
— Akta dig, min kära gosse, du trampar på hjärter
dam! sade grefve Anckarhjerta och skrattade godmodigt.
Men Axel Antons tankar voro långt borta från hjärter
dam. Han tänkte på sitt hjärtas dam och anställde i sitt

321
inre en jämförelse mellan henne och den unga kvinna
som nyss lämnat rummet.
Vi behöfva väl knappast säga till hvilkenderas fördel
denna jämförelse utföll. Skiljer man icke vid första
anblicken det rena guldet i degeln från det rostiga skrotet
på sophögen, den skära liljan på blomsterrabatten från
den vederstyggliga bolmörten vid dikesrenen?
Sedan Silfverliorn ännu ungefär en timme fortsatte
spelet fann han situationen olidlig. Han förebar ett
lindrigt illamående, tog afsked och aflägsnade sig. Adel-
hjelm var då ännu kvar och tycktes ej angelägen att
försvinna .så snart. Som vi veta anfäktades emellertid
Silfverhorn icke af någon svartsjuka, och därför lämnade
han den ökände rucklaren såsom herre öfver slagfältet.
Då Silfverliorn var ute på gatan och porten slagit
igen efter honom hörde han klockan slå nio i Klara kyrka.
Följaktligen var det för sent att denna afton uppvakta
Lydia med ett besök. Med en suck styrde han därför
kosan mot hemmet. Väl inkommen i sitt arbetsrum
klädde han om sig, tog på sig nattrocken och de spetsiga
turkiska lädertofflor som han hemfört från Stambul.
Därefter tog han en bok ur den rika samlingen i
skåpet och satte sig att enligt gammal vana läsa en stund
innan han gick till sängs.
— Befaller herr baron något? frågade betjänten, som
varit inne och tändt lampan samt nu stod vid dörren i
vördnadsfull ställning.
— Nej, min kära Ekström. Du kan gå och lägga
dig. Jag skall snart följa ditt exempel. Det börjar ju
lida framåt med kvällen, svarade Silfverhorn med en
duktig gäspning.
Betjänten bugade sig och gick, sedan han önskat
husbonden god natt.
Axel Anton von Silfverhorn kunde väl hafva hvilat
i Morfei armar ungefär en half timme, då han spratt till
Mamsellerna Blanck. 41

322
vid ett våldsamt oväsen på porten. Han reste sig yrvaken
upp i sängen och gnuggade ögonen.
Han undrade just om elden var lös eller någon annan
olycka var å farde i denna gemenligen så lugna och glest
RáKsl
bebyggda trakt. Emellertid behöfde han icke undra så
länge, ty efter ett par minuter slogs dörren till sofrummet
upp, och Ekström kom inrusande, hack i häl följd af en
annan individ.

323
I denne senare igenkände Silfverhorn genast gubben
Larsson, grefve Anckarhjertas trotjänare och dibroder.
— Herr baron ! Herr baron ... ! flämtade den gamle
hedersmannen, men förmådde icke fortsätta, utan tog af
sig hufvudbonaden och torkade den svettdrypande pannan
med sin bombasinsnäsduk.
— Hur är det fatt, min kära Larsson ? frågade Silfverhorn
skyndsamt.
Han hade en förnimmelse af obestämd ängslan, som
yttermera skärptes genom det plötsliga uppvaknandet ur
en djup sömn.
— Ack, herr baron! . . . Grefven! grefven!
Gubbens röst kväfdes af snyftningar. Han dolde
ansiktet bakom näsduken.
— Se så, Larsson, hvad är det med grefven?
Under tiden hade Silfverhorn rusat ur sängen och
börjat brådskande kläda sig.
— Kom, kom, herr baron! Skynda er! Jag tror att
det snart är slut med min käre husbonde! O, att jag
skulle upplefva denna dag! snyftade den gamle trotjänaren,
i det han gaf fritt lopp åt sina tårar.
Om några minuter voro de utanför porten och hade
om en stund hunnit ned till det grefliga palatset. Brådskande
skuggor rörde sig fram och åter bakom fönstren
i öfre våningen. Silfverhorn tog trapporna i några väldiga
språng och befann sig snart i den gamle ädlingens
sängkammare. Vid sänggaflen stodo Adelhjelm och Hermine, medan
en läkare sysslade vid hufvudgärden. Det var den i hast
efterskickade arkiater Ternelius, ett af Stockholms mera
bemärkta original. Nedbäddad i sin säng låg grefve
Anckarhjerta. Hans kropp skälfde från hjessan till fota-
bjället, och oartikulerade läten trängde sig fram mellan
hans krampaktigt slutna läppar.
Han var medvetslös.

324 Vid Silfverhorns inträde spratt Hermine till och betraktade
honom frågande.
— Hvem har kallat hit er? sade hon med kylig
högdragenhet. — Jag, nådig fröken . . . Jag ansåg det vara min
skyldighet. . .
Det var gamle Larsson som yttrade dessa okonstlade
ord, där han med bedröfvad uppsyn stod i dörröppningen
och höll sin hatt i handen.
— En annan gång väntar ni att fullgöra några befallningar
till ni erhållit dem, fortfor Hermine med samma
isande köld.
Den stackars gubben lyfte ögonen med en blick af
häpnad. — Nådig fröken, jag trodde jag skulle göra väl,
stammade han förläget.
— Jag bryr mig inte om livad ni tror. Gå nu och
stäng igen dörren efter er.
Gubben drog en djup suck, skakade på sitt ärevördiga
hufvud och aflägsnade sig tigande, i det Hermine vände
sig mot Silfverhorn och helt lugnt yttrade:
— Ni ser att det är illa bestäldt. Arkiatern fruktar
det värsta. Hennes stämma röjde lika liten rörelse som om det
hade gällt mikadon af Japan eller sultanen i Konstantinopel.
Denna kvinna var i sanning en gåta. Silfverhorn
stod några ögonblick tyst och frågade henne därefter med
en lätt anstrykning af förakt i tonfallet:
— Hvad har inträffat?
Arkiater Ternelius vände sig nu från sjukbädden och
yttrade, eller kanske snarare predikade med sin snördande
stämma, som under andra omständigheter skulle hafva
verkat omotståndligt skrattretande.
— Hvad som inträffat? Jo, Apoplexia cerebri, med
andra ord hjärnslagfluss, vulgo slag, har inträffat, så var

325
det med den saken. Oftast uppstår en sådan genom en
hjärnsubstansen splittrande hjärnblödning, Apoplexia sanguínea,
mera sällan genom en serös utgjutning i hjärn-
kaviteterna eller hjärnans väfnad, Apoplexia serosa. Dessutom
känner läkarevetenskapen en art af hjärnslag vid
hvilken intet sjukligt tillstånd i hjärnans textur låter sig
påvisas. Apoplexia nervosa. Jag skulle hålla .före, att vi
här se ett dylikt fall. Fullständig visshet i detta hänseende
kunna vi dock erhålla först vid obduktionen, och
jag med min på mångårig praktik grundade erfarenhet. . .
— Förlåt, herr arkiater, afbröt Silfverhorn med lätt
förklarlig otålighet. Er vetenskapliga föreläsning är nog
intressant och skulle tvifvelsutan göra sig ypperligt gällande
i en akademisk hörsal, men vi ha icke begärt någon
sådan. Hufvudsumman för oss är att få veta, om grefve
Auckarhjerta är så sjuk, att det föreligger någon fara för
lifvet. Denna i tämligen skarp ton gjorda framställning
tycktes högeligen förbrylla den gamle eskulapen.
— Fara för lifvet. . . hm! . . . Det har jag verkligen
ej tänkt på . . . Men nu, när jag närmare tänker efter,
tror jag verkligen att det är det. . . Och så var det med
