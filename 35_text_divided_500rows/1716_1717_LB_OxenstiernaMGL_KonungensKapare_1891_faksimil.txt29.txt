
— 345 —
Och mången förlorade lif och lem
För honom, när strida han bjöd;
Men mången han hjälpte till hus och hem
Och mången från sorg och nöd.
Han blef invalid uti unga år,
Det grämde visst djupt hans själ;
För främmande syntes däraf ej spår —
Den harmen gömde han väl.
En dag på hösten, då Lars Gathenhjelm och hans maka
sutto framför den flammande brasan och lille Anders red omkring
i rummet på sin faders krycka, anmälde en tjänare, att
en militär, troligen en kurir från konungen, önskade att strax
blifva införd.
— Från konungen? — frågade så väl kaparen som hans
hustru. — Ja, från hans majestät konungen! — svarade betjänten.
— Låt honom genast komma in och bär strax hit ett
par armstakar med ljus!
Betjänten aflägsnade sig och kort därefter inträdde konungens
budbärare. Bugande sig för Gathenhjelm, sade han,
i det han under sin rock framtog ett bref, som han öfver-
lämnade: — Från konungen till kommendör Gathenhjelm.
— Välkommen, min herre! Hvarifrån kommer ni?
— Från Lund.
— Tillhör ni konungens drabanter?
-— Nej, herr kommendör, jag är ryttmästare vid Bohusläns
dragoner och heter Isak Browald.
— Ännu en gång välkommen, herr ryttmästare, och ursäkta
mig, att jag ej stiger upp, men ...
— Åh, jag ber, ingen ursäkt! Hans majestät själf underrättade
mig om, att ni, under det ert lilla kaparefartyg tog
en stor fregatt, blifvit sårad. Konungen tilläde: “det var
skada på den mannen, han var en tapper karl“.
— Gud bevare kung Karl! — utbrast Gathenhjelm både
rörd och smickrad. — Men här är min hustru, jag öfverlänmar
er till henne, ty ni behöfver säkert både kost och säng efter
er resa.

— 346 —
— Yar god och följ mig, herr ryttmästare! Min man
önskar visst vara allena, då han läser vår nådige konungs
bref, — sade fru Ingela.
Betjänten inträdde nu med tvänne stora armstakar af
silfver, dem han satte på bordet, men vid en vink af matmodern
tog han den ena af dem och lyste gästen in i matsalen,
hvarest ryttmästaren snart satt vid ett välförsedt bord
och visade, att resan gifvit honom strykande matlust.
Emellertid vägde kaparen konungens bref i sin hand;
plötsligen tog han fram en silfverpipa och blåste däruti. Strax
inträdde de båda ynglingar, som ständigt voro i hans närhet
för att förflytta honom från ett ställe till ett annat, draga
honom i hans vagn och springa med order.
— Tag reda på kapten Berndtsson, jag vill tala med
honom genast — men rör på er!
Blixtsnabbt försvunno ynglingarne, och strax därpå inträdde
Tolle.
— Se här, Tolle, läs detta för mig, — sade Gathenhjelm
till sin förtrogne.
— Från konungen! — utbrast Tolle, seende först pä
sigillet och sedan på underskriften.
— Jo, jo men du. Vi ha vid S:t Georg a royal correspondent,
som engelsmännen säga, — inföll Gathenhjelm skrattande.
— Men läs nu!
Tolle läste. Brefvet innehöll en förfrågan, om kommendör
Gathenhjelm skulle kunna utrusta en fraktflotta, som kunde
taga ombord 8 till 10,000 man jämte hästar och kanoner
m. m. för att öfverföra till Norge eller Danmark. Han skulle
därför blifva rikeligen belönad o. s. v. Konungen ville äfven
veta, huru lång tid efter erhållen order flottan kunde vara
segelklar. I slutet af brefvet berömde han kommendörens
uppförande, hvilket han i allo gillade; han skulle hafva honom
i nådig åtanke, befallande honom Gud allsmäktig, nåde-
ligen etc.
Brefvet, som märkvärdigt nog var undertecknadt endast
af honom själf, var försegladt med hans eget sigill.
Tolle befalldes uppläsa brefvet flere gånger för sin chef,
hvarefter han fick aflägsna sig.
Då fru Ingela och ryttmästaren äter inkommo till kommendören,
förvånade denne sin fru öfver all höfvan — “ja,
så att“, som hon själf därom skrifver till sin väninna, fru
Beata Rosensköld, “jag nästan häpnade, då jag såg och hörde

- 347 —
min man och herre för mig och then artige Ryttmästaren
uppläsa Hans Nâdes vår konglige Herres bref“.
Lars Gathenhjelm gladdes öfvér sin frus förvåning och
sade sig dagen därpå vilja med all “skylldig vyrdno“ besvara
den kongliga skrifvelsen.
— Jag hoppas, att herr ryttmästaren är god och nu blir
vår gäst för en tid, — sade Lars Gathenhjelm, sedan denne
genomögnat konungens bref.
— Mycken tack, herr kommendör, men mer än en dag
kan jag ej hvila ut här, ty i öfvermorgon måste jag återvända.
Beställda hästar vänta mig på bestämd tid, och konungen vet
stunden, då jag bör vara åter. Det skulle emellertid vara
roligt för mig att något så när veta svaret, ej af nyfikenhet,
men emedan hans nåde anförtrodde mig, att han nog ansåg
kommendören vara man för att skaffa transportflottan; han
lade särskildt vikt på att få veta, huru fort den efter nådig
order vore färdig att afgå.
— Yar i så fall lugn, herr ryttmästare; om jag åtta
dagar förut får konungens beslut, att den skall utrustas, så
skall den därefter inom tjugofyra timmar vara färdig att gå
till segels, om vind och väder tillåta.
— Jag har hört mycket om er, herr kommendör, men
det får jag säga, att ni är då en märkvärdig man och verkligt
värd konungens vänskap, — sade Isak Browald med en
artig bugning för kaparen.
Lars Gathenhjelm var förtjust öfver dessa ord, och sedan
de båda herrarna ännu en stund samtalat om konungen, ledsagade
betjänten ryttmästare Browald till ett af fru Ingela
ordnadt gästrum, hvarest han snart trött af ridten hvilade i
sömnens armar.
Dagen därpå fick ryttmästaren redogöra för kung Karls
lif i Lund, och kommendören och hans fru kunde ej nog beundra
den unge konungens gudsfruktan, hans ifver att bevista
professorernas föreläsningar, hans trägna mönstringar och
andra åtgärder till rikets försvar.
Ryttmästaren var en äkta karolin, som nästan afgudade
konungen ; han omtalade för sitt värdfolk, att han satte mycket
värde på en lycklig utgång af denna sin beskickning, emedan
kung Karl hade låtit honom förstå, att en sådan kunde medföra
en utnämning till lifdrabant*).
*) Ryttmästare Isak Browald blef äfven lifdrabant ett par månader
därefter.

348 —
— Ni gör alltså i själfva verket mig en stor tjänst, på
samma gång ni gör vår konung en; och jag är säker på, att
han lägger den på minnet, — sade ryttmästaren.
Att Lars Gathenhjelm denna dag gjorde en ståtlig middag
för ryttmästaren, är naturligt. Garnisonens högre officerare
och den stora handelsstadens förnämste män i öfrigt voro där
tillstädes. Nyfikenheten var stor, då ryttmästare Browald
omtalade, att han af konungen vore sänd direkt till kommendören
med ett enskildt bref, samt att han dagen därpå skulle
återvända med svar.
Med tillfredsställelse njöt kaparen af sina gästers nyfikenhet
äfvensom af den aktning för honom, som ovillkorligen —
om än i flere fall motvilligt — röjdes hos de förnäme bor-
garne. Ingen af desse vågade naturligtvis fråga om innehållet
af konungens bref, men efter middagen omgafs ryttmästaren
af dem, och deras samtal utgjordes mest af gissningar därom.
Ett par af dem slogo sig tillsammans att lura ut hemligheten;
sedan åtskilliga antaganden framställts, utbrast någon:
■— Jo, jo! kommendör Gathenhjelm är en svåra rik man,
och det kostar nog konungen att föra krig ; säkerligen äro de
sista gärderna nu slut, och konungen behöfver att låna.
— Edra gissningar, mina herrar, äro på orätt spår, det
hör jag nog; för att lugna er härutinnan, vill jag säga, att
brefvet egentligen rör en stor politisk hemlighet, hvarjämte
hans majestät prisar kommendören för hans trohet och tapperhet,
— sade Browald till den, som sist talat.
Snopne lämnade borgarne ryttmästaren, mumlande för
sig själfva: — Stor politisk hemlighet, kan tänka! hette det. — F-n
till tur den där kaparen har! — Trohet och tapperhet... jo,
den är riktigt uppe i smöret.
Ryktet om beskickningen och hvad ryttmästaren sagt
spred sig snart rundt om i staden, och då det talades om
Gathenhjelm uti de förnämas kretsar, kallades han “Konungens
kapare“. Dagen därpå afreste Isak Browald, som för egen del
blifvit af kaparen begåfvad med en dyrbar värja och ett par
rikt inlagda pistoler, samt medförde till konungen ej allenast
ett af fru Ingela i hennes mans namn väl skrifvet och vörd-
nadsfullt uppsatt tillfredsställande svar utan äfven en tung
skinnpåse, innehållande, som det i ofvannämnda bref stod:

— 349 —
“en liten underdånigst wyrdnosam gäfva till en högst älskad
konungs bekvämlighet“.
Vid denna tid sysselsatte sig kung Karl med den besynnerliga
planen att företaga en landstigning i Skotland*).
Det är till och med säkert, att den transportflotta, som
under kommendör Gathenhjelms öfverinseende skulle i Göteborg
utrustas, var bestämd att till nämnda land öfverföra de
från Skåne så småningom norrut tågande trupperna**).
Lars Gathenhjelms fartyg återvände vid denna tid på
hösten, medförande mer eller mindre dyrbara priser.
Andre kapare inkommo vid denna tid och började att
afrigga sina fartyg samt upplägga dem för vintern. Gathenhjelms
större fartyg däremot lades vid varfvet och reparerades;
det väckte stort uppseende, då de därefter gjordes fullt segelfärdiga
och ända till fram emot jul behöllo åtminstone hälften
af sina besättningar ombord. Då hafsvikarne i början af
januari tillfröso, frånslogos seglen, förtöjningarne förstärktes,
och hvarje fartyg behöll blott några man ombord. De öfrige
af Gathenhjelms gastar afmönstrades med tillsägelse, att så
snart en flagg på en af de största fregatterna hissades, genast
infinna sig hos kaparen.
Gathenhjelms folk, som fattade, att någonting var i kikaren,
svärmade denna vinter i staden; då de hade godt om penningar,
rådde lif och oväsen på alla krogar, som funnos, och
polisen hade största möda att hålla ordningen vid makt.
Redan tredje dagen efter afmönstringen for stadens justitie-
borgmästare uppför Stigbergsliden, och hans vagn stannade
utanför Gathenhjelmska palatset.
Då borgmästaren inkom till den af sitt sår lidande kaparen,
och sedan hälsningar artigt växlats, sade ämbetsmannen:
— Min bäste kommendör! Jag har kommit hit å mina
egna, och jag kan gärna säga hela stadens vägnar, för att
klaga öfver edra sjörö ... hm !... edra sjömän, matroser, kapare
— eller hvad jag skall kalla dem. De föra ett förskräckligt
lif i staden, öfverfalla polisen och gifva ej en gång vika för
militärpatruller. Skall detta fortfara, så måste vi inkalla en
större kommendering knektar; och kungen har ondt om sådana
nu, hvarjämte bevakningen i dessa svåra tider skulle kosta
*) Handlingar om Görtz i Riksark.: Görtz’ förslag till kung Karl härom
af den 14 sept, och konungens bref af den 23 okt. 1716.
*‘) Franske ministerns bref af den 20 nov. 1716; And, Fryxell, Ber.
ur svenska historien, 29 delen, sid. 52.

— 350 —
staden ofantliga summor. Ni, herr kommendör, är den ende,
som har makt öfver dessa vilda sällar, och jag ber er nu, att
ni vill vara god och hjälpa oss.
■— Sedan jag afmönstrat mitt folk, herr borgmästare, har
jag ingenting att säga öfver andra än dem, som äro kvar hos
mig på mina fartyg eller mitt varf eller som utgöra min
ständiga betjäning, — svarade kaparen med ett smålistigt
leende. — Jag förstår väl detta, men vet, att ni kan kalla dem
till er genom en signal; och ni skall göra så väl staden som
dess borgerskap en stor tjänst, i fall ni hjälpte oss ifrån denna
egyptiska landsplåga; alla skulle högt ära er.
— Hm! Låter det nu så, herr borgmästare? Jag har
annars inte rönt mycken tack af borgerskapet här, och dock
är det så godt som jag ensam, som försett staden med salt
och dylikt, då det ej fanns 50 tunnor i hela landet- Alla de
vackra namn, hvarmed stadens köpmän öfveröst mig, det
ständiga trassel, de jämnt ställdt i min väg, deras klagomål
öfver mig hos vår nådige konung och mycket mer i den vägen,
var just ingen hög ära för mig, — svarade Gathenhjelm.
Borgmästaren rodnade starkt, men sade helt lugnt:
— Detta är fullkomligt sant, men ni vet mycket väl, att
kaperiet alldeles förstört deras handel och ruinerat en del af
dem i grund. För öfrigt vet jag med visshet, att jag för
min del aldrig fällt något sådant yttrande om er...
— Nej, visst inte, herr borgmästare! Inte ni.
— Detta är så mycket naturligare, som jag visserligen
till en början undrade öfver ert uppträdande, men senare
hört till edra beundrare.
— Jag tackar, jag tackar! — svarade kaparen vresigt.
— Jo, jag har verkligen gjort det och yttrade nyligen
samma ord, som vår nådige konung en gång yttrade om er
till baron Hamilton: “den karlen är en duktig buss; han
kan göra allt, han!“ Men jag ser nu, att jag misstagit mig
och... Härmed reste sig borgmästaren.
— Vid S:t Georg, som engelsmännen säga! — skrek
kaparen, — ni har, tag mig tusan... inte misstagit er. Sitt
ner igen! Ursäkta! Vid S:t Georg och alla... ni har rätt!
jag han! Om en timme skall ni vara hjälpt, men då måste
ni äta middag hos mig under tiden.
Borgmästaren log och tackade.

— 351 —
Gathenhjelm blåste i sin pipa. och de båda jungmännen
inträdde. — Du skaffar reda på kapten Nilsson och du på kapten
Berndtsson, — sade kaparen till de unge, som genast för-
svunno. Kaparen var åter vid godt lynne, och efter att ha gjort
en ursäkt för det dåliga humör, han förut visat, var han nu
artigheten själf, och de båda herrarne sutto kort därefter vid
det dukade bordet, där borgmästaren, som var en läckergom
och älskare af god mat och vin, fann för sig båda delarna.
Under middagen infunno sig de båda efterskickade kaptenerna,
och sedan äfven de undfägnats, fick Sven Nilsson
order att hissa flagg på fregatten “Göteborgs“ stortopp och
att tillsammans med Tolle Berndtsson tåga upp på borggården
med folket, så snart alla voro samlade.
Snart vajade den stora flaggan från fregattens topp, och
en timme därefter vimlade varfvet och isen af ka pare, hvilka
skyndat dit, alla undrande hvilken djärf bragd Lars Gathenhjelm
nu funderat ut, då han vintertiden, och medan is hindrade
allt kaperi till sjös, ändock kallat dem samman.
Fem till sexhundra man hade infunnit sig, då kaptenerna
togo befälet öfver dem och förde dem upp på borggården.
Lars Gathenhjelm hade låtit flytta sig till det öppnade
fönstret och stod där, stödjande sig mot fönsterposten. Bredvid
honom stod borgmästaren.
Då massan af kapare ökats, så att äfven gatan var fylld
af dem, lyfte Lars Gathenhjelm högra handen på det för
honom så egna sätt, som allt hans folk förstod — åtbörden
betydde “gif akt!“ Dödstystnad föll som skuggan af ett moln
öfver de till trängsel samlade gastarna.
— Hör på noga, gossar! Jag har ett par ord att säga
er, — talade kaparen med sin för alla de lyssnande så välkända
kommandostämma. — Det har kommit för mina öron
från flere håll och nu senast genom stadens borgmästare, som
står här bredvid mig, att mina — förstån I mina, Lars Gathen-
hjelms kapare — lära lefva som riktiga afgrundsandar i staden,
på dess krogar och gator. Detta har förargat mig, och jag
tål ej det mer. Jag förbjuder er att föra oljud hädanefter,
och kommen väl ihåg, att jag på våren ämnar segla ut och
göra ett sådant kaperi, så att hvarje man ombord hos mig
däraf skall hafva nog till en sorgfri ålderdom — men att
ingen, som från denna dag, till dess jag hissar min flagga,

— 352 —
har blifvit hos borgmästaren anklagad för fylleri och oljud,
får hyra på något af mina fartyg. 1 kännen ju mig och veten,
att jag håller mitt ord. Farväl med er!
■— Hurra för kommendören! Hurra! — ljöd det bland
kaparne. Strax därefter uppkommo ett par sändebud från besättningarna
och bådo om företräde. Det beviljades, och de utsände
sade, att allt folket kommit öfverens att rätta sig efter
kommendörens order; de begärde dock, att han skulle lägga
sig ut hos borgmästaren, så att de fem kapare, hvilka blifvit
fängslade såsom orostiftare, måtte bli frigifne.
Gathenhjelm såg på borgmästaren, och borgmästaren såg
på Gathenhjelm. — Gån ut och vänten. Jag skall tala vid borgmästaren
och ge svar om en stund!
Kaparne afträdde.
Hvad de båda herrarne sade hvarandra, veta vi icke,
men då karlarna åter inträdde, erhöllo de af kommendören
borgmästarens skriftliga order om kamraternas frigifvande.
Sändebuden hade knappt nedkommit på gården, förrän dånande
lefverop höjdes för borgmästaren, hvarefter kaparne tyst af-
lägsnacle sig.
Gathenhjelms gäst skilldes från honom under artiga vän-
skapsbetygelser och försäkringar om aktning och tillgifvenhet,
och då följderna af hans besök tydligen gåfvo sig tillkänna
genom ett plötsligt upphörande af kaparnes ofog, vunno så väl
borgmästaren som kaparen i anseende bland stadens förnämare
invånare. Då kaparen en kort tid härefter med sin hustru för första
gången sedan han blifvit sårad, på sin läkares tillstyrkan for
ut och åkte, var det icke blott för den vackra vagnen och de
ståtliga hästarnas skull, som så många hufvuden blottades.
Själfva borgmästaren gick tvärs öfver gatan och tackade för
sist, och då i detsamma fältmarskalken Mörner stannade vid
kaparens vagn, förfrågade sig om hans hälsa samt “compli-
menterade Commendeur Gathenhjelm för den superba krigs-
och manstukt han infört, hvilket sista tilldragelsen till hans
stora honneur hade bevisat etc.“, så återvände kaparen vid
synnerligen godt lynne till sin bostad.

- 353 31 .
Erån Gathenhjelms hem på Stigbergs brant
Det lyste i kvällen så klart ocb grant,
Ocb ingen bör heller undra därpå:
Ty där hölls fest för barnen små.
De gäster voro ej långt ifrån,
De blifvit bjudna af kaparens son,
Så rik som fattig man där kunde se
Ocb allesamman fägnades de.
En kapares barn, tre piltar små,
Där stodo så glade ocb sågo på
Samt undrade, om väl skönare fanns
An ståtlig julgran i all dess glans.
Yäl hundrade ljus brunno i den —
En julgran ju alltid är barnens vän,
Men ingen bland dem sig erinra kan
Att någonsin sett en gran så grann.
Snart ung ocb gammal taga i ring
Ocb dansa med jubel och glam ikring —
Fast ingen utaf dem, i dansen går
Yet om han kan dansa nästa år . . .
Värden vid denna glada tillställning, den unge Anders,
var nu nära fyra är gammal, och den lille rustibussen var
naturligtvis sin läders stolthet. Också hade han lyckats att
få sin vilja fram : att under nyårshelgen göra en bjudning för
sina lekkamrater.
Lars Gatlienhjelm, hvars sår ännu rätt mycket besvärade
honom, satt i en bekväm länstol och hade stort nöje af de
Konungens kapare, 23

— 354 —
ungas lekar. Ett väldigt tumult uppstod, sedan de små
flickorna af fru Ingela erhållit sin del af sötsakerna, och
pojkarna fingo storma granen. Snart lågo denna och alla dess
plundrare i en hög på golfvet, och en kalabalik uppstod, som
kunde blifvit allvarlig nog, om ej Gathenhjelms båda bärare
skillt de stridande åt.
Tolle Berndtsson, som af kommendören behandlades som
en vän och fosterson, var nu hvad man kallar hans allt i alla
— sekreterare, varfs- och magasins- samt arbetschef — och
hade fyra, fem skrifvare under sig.
Den ene af desse var en ung kapare och hade ett par
år varit ombord hos kapten Sven Nilsson. Men då den unge
kaparen till förene hade varit i handel, skref en redig handstil
samt kunde räkna bra, hade han fått plats på Gathenhjelms
eller kanske rättare Tolles kontor.
Denne man var omkring tjugofyra år gammal och hade
varit i tjänst hos en af stadens största firmor, men därifrån
blifvit afskedad för oredlighet, och då kaperierna voro i full
gång, samt inga betyg behöfdes för att blifva matros på de
härtill utrustade fartygen, befann han sig snart under Lars
Gathenhjelms flagga.
Efter helgdagarna beslöt Gathenhjelm att göra en inventering
i alla sina magasin och verkstäder. Tolle var nu syssel
satt att med några kapare till hjälp och sina fem skrifvare
uppteckna det ena magasinets innehåll efter det andra, eller
rättare fem på en gång, emedan hvardera af skrifvarne under
hans uppsikt ledde inventeringen i ett magasin.
Tusentals besynnerliga saker voro här hopade om hvar-
andra, saker af ansenligt värde bland tågstumpar och skräp.
Sägnen förtäljer, att kapten Tolle Berndtsson i ett af dessa
magasin fann åtta silfvertackor af stort värde bland tjärtunnor
och talgkuttingar. Den nämnde unge kaparen, som hette Persson, var upptagen
bland skrifvarne och hade på sin del fått ett magasin
utanför varfvet. I detta fanns bland mycket annat femtio nya
säckar fulla med salt, hvilka handelsman Hjelm försålt för
Gathenhjelms räkning till en handlande inåt landet.
I skymningen kommo de karlar, som varit Persson be-
lijälplige vid magasinet åter in på varfvet och gingo därefter
hem till sig.
Då Tolle slutat gick han en genväg öfver varfsberget och
ut igenom en liten port i det varfvet omgifvande planket, till

— 355 —
hvilken ban hade egen nyckel, och hörde då med undran
slamret af lås och den stora järnbommens fastläsande på det
magasin, som låg nedom berget på andra sidan gatan. Strax
därefter kom en lastad vagn uppkörande därifrån. Som gatan
eller rättare gränden var utan andra byggningar än magasinet
och gick rakt ned mot älfven, förstod Tolle att något ovanligt
var på färde, och drog till hälften igen den lilla porten. Snart
skyndade Persson förbi, och Tolle kunde, oaktadt det var
mycket mörkt, igenkänna honom.
Tolle följde efter den lastade vagnen och då denne kommit
upp på gatan, eller rättare vägen, som denna tid gick
utåt Klippan, trädde kapten Berndtsson hastigt fram till körsvennen,
lade sin hand på dennes axel samt sade:
— Hvarifrån kommer du?
— Från gränden där, — svarade karlen.
— Det är bra! Hvarifrån har du fått saltsäckarna? —
sporde vidare Tolle, som under tiden öfvertygat sig om innehållet
af lasten genom att sticka sin dolk i en af säckarna.
-— Från sjön, vet jag.
— Du ljuger, karl, och om du inte strax säger mig,
hvar du lastat på dessa säckar, så sticker jag denna igenom
din hals. — Herre Jesses! — skrek karlen, som kände den hvassa
dolkspetsen; — stöt inte till! Jag har lassat på vid magasinet.
— Och hvart skulle du köra?
— Till handelsman Ola Börjes.
— Jaså, till tjufköparen, smugglaren och krögaren där
nere... Nä! det är bra, nu kör du i stället in på gården här,
och därmed fick karlen en stöt af dolkskaftet, hvilket öfver-
tygade honom, att det var allvar med befallningen.
Snart var lasset inne i Gathenhjelms vagnbod, hästarna
i stallet samt karlen bakbunden och i stallkammaren bevakad
af tvänne tjänare.
Tolle inträdde nu till Gathenhjelm, och huru varligt han
än afgaf sin rapport, råkade kaparen i raseri.
— Tag hit pistolen, som ligger där! Vid S:t Georg och
alla andra dj... Skicka efter Persson! Jag skall...
— Herr kommendör, — sade Tolle. — Jag skall genast
uträtta ef befallning, men tillåt mig först säga er, att vi äro
inte till sjös nu. Och så ber jag att få göra er en fråga.
— Tala, Tolle, men fort!

— 356 -
— Jo, ni svor nyss vid S:t Georg och andra afgrunds-
andar, men ni har förut alltid sagt mig, att S:t Georg var
ett ganska respektabelt helgon — ja, en riktig kommendör
bland helgon ...
— Hvad nu? Vet hut, med dig. Men du är då en
riktig stolle — ja, Stolle bör du heta... Hm! du har då
dina infall!
Här drog kaparen på mun.
— S:t Georg, kommendör — inte så galet påhittadt. ..
Hvar har du körsvennen?
— Bunden och bevakad i stallet. Han tycktes vara helt
lugn. Då jag gick, frågade jag honom emellertid, om han
visste, hvem han stulit saltet ifrän, eller från hvem han hjälpt
till att stjäla det; han sade, att det kunde kvitta honom lika.
“Jaså, det är bra det“, sade jag; “men du må veta, att det
var från kommendör Gathenhjelm“. Jag hade knappt talat
ut, förrän den stackars karlen blef som besatt — han hoppade
högt i vädret och skrek: “Oj, oj! det är slut med mig!“
Jag lämnade honom åt sina betraktelser och gick upp till er.
Lars Gathenhjelm var nu god igen och bad Tolle taga
med sig de båda bärarne och fängsla Persson samt föra upp
honom. Då Tolle inträdde i bokhållarens rum och sade till Persson,
att kommendören ville tala vid honom, bleknade denne
och sökte komma ut genom dörren, men greps där af de
båda groflemmade bohuslänningarne och blef af dem bunden
med händerna på ryggen samt sålunda förd till Gathenhjelm.
Förhörd af denne, ville Persson ej bekänna — han kände ej
minsta grand angående stölden.
— Jaså! du är då alldeles oskyldig, — sade Gathenhjelm
och vände sig till de bägge bärarne — Tim och Tom plägade
han kalla dem — tilläggande: — Bind honom till händer och
fötter samt låt Johan bevaka honom i betjäntrummet, till dess
jag om en stund skall utbedja mig nöjet af hans sällskap.
Det dröjde blott några minuter, under hvilka Gathenhjelm
samtalade med Tolle, innan de båda unge männen återkommo.
De erhöllo då tillsammans med en af kommendörens drängar
sina order samt aflägsnade sig.
Under tiden lät Tolle stalldrängen köra ned saltsäckarna
i magasinet, bvarest det ganska riktigt visade sig att de
säckar lasset innehöll, fattades i förrådet. Sedan drängen och

— 357 —
en af bokhâllarne, som medföljt, räknat säckarne, återvände
de upp till bostaden.
Här funno de kommendören Gathenhjelm, som var vid
särdeles godt lynne och tycktes muntert samspråka med handelsmannen
Olle Börjesson, vanligen Ola Börje kallad. Denne
föreföll däremot ej att vara vid så särdeles godt humör,
hvilket ej heller var att undra på, ty det hade händt honom
något högst besynnerligt helt nyligen.
