icke omgaf sig med sjöröfvare och liknande vilda
sällar, såsom fallet var med hans bröder. Något
skulle väl ock den omständigheten bidraga, att
erkebiskopen egde sin tids högre bildning, men
äfven då stack sig stundom lågheten och ondskan
in under klerkens kåpa, och den fint bildade skurken
var i alla tider vida farligare än den råe
stråtröfvaren. — I tänken, att allt är väl bestäldt — fortsatte
Nils och såg herr David skarpt i ögat —
I tron eder hafva vunnit allt dermed, att I för-
säkren eder om min person, men I besinnen icke,
att de finnas, som skola kräfva mig ut och som
aldrig skola tillstädja, att eder broder kommer
åter, så länge som I genom svek hållen mig fången.
Riddaren strök sig med handen öfver sitt
skägg och stirrade i elden. Synbarligen hade Nils
Stures ord gjort honom tveksam.
Då framträdde krämarsvennen, som under
tiden stått tyst och noga betraktat den öfverra-

skade Nils Stures manligt fina och ädla anlete.
Han lade sin hand på herr Davids skuldra och
sade: — De orden tåla att tänka på,.. . följen I
mitt råd, herr David, och låten riddaren fara med
fred! — Nej! — ropade herr David och flög till,
liksom han nu vunnit klarhet i sin villrådighet.
— Nej! Det skall icke ske ... I blifven min fånge,
Nils Sture, så visst som jag heter David Bengtsson,
och har jag styrt en köl i mist och mörker
genom bränningarne i den flygande storm, så skall
jag väl ock kunna hitta förbi de blindref, för hvilka
I hafven varnat mig . . . Och I — här vände han
sig till krämarsvennen — tagen eder till vara, ty
den hök, som jagar på min mark, honom stäcker
jag vingarne, det kunnen I se denna stund.
Och medan han talade, klappade han i händerna,
och några handfasta svenner inträdde. Allt
tycktes vara på förhand aftaladt och förberedt, ty
herr David vinkade blott med handen, och sven-
nerne omgåfvo Nils, utan att ett ord yttrades.
Denne lade handen på sitt svärd, men han fann
ögonblickligen det vansinniga uti att söka göra
motstånd. Han lade sina armar i kors öfver bröstet
och betraktade under tystnad den svekfulle
herr David, som åter i sin ordning tycktes allt
mera blifva ett rof för sina tvifvelsmål, ju lugnare
han såg sin motståndare vara. Och så var hans
uppmärksamhet fängslad af fången, att han icke
märkte den lågande blick, hvarmed krämarsvennen
lemnade rummet.
En stund förflöt, och riddaren stod ännu och
rufvade öfver sina tankar, då plötsligt stridsrop
och vapenslammer hördes utanför klostermuren.
Nu väcktes riddaren ur sina tankar, men i
detsamma öppnades dörren, och en väpnad sven
störtade in.
— Fåfängt, riddare! — yttrade han — de

flögo undan, som om deras hästar haft vingar, så
snart vi stucko näsan utom klosterporten . . .
— Och de fingo flyga? — sporde riddaren
utom sig af vrede.
— Det var ju eder egen befallning? — invände
svennen och blef helt bestört.
— Min befallning! — utropade herr David,
alldeles eldröd i ansigtet — så sant jag lefver,
jag hugger dig samman och sönder, sven . . . hafva
de undkommit? . . . Har du icke konungadottern
med dig?
— Gud bättre, herr David, det hafver jag
visst icke ... Så fort vi kommo utom porten och
sågo, att slädarne och svennerne anade oråd och
togo till flykten, satte vi efter dem och hunno
dem här i backen . . . Det var styft folk, de gåfvo
två. hugg för ett, men knappt blixtrade svärden,
så kom den långe krämaren, som I hafven haft
hos eder, i sporrsträck efter och ropade, att vi
skulle vända, det hade herr David befalt, skrek
han . . .
— Guds död — hväste David Bengtsson —
hafver han hållit mig för narr, så skall det kosta
hans lif, . . Hvar blef han af?
— Han red fram till släden, der konungadottern
satt, och så vidt jag hörde rätt, så sade
han: „Varen tröst, stolts jungfru, jag skall föra
eder oskadd till Penningeby!“
— Penningeby?
Riddarens förvåning delades i detta afseende
fullkomligt af Nils, som hade velat gifva mycket,
om han vetat, hvem denne krämarsven var. David
Bengtsson åter, som tycktes hafva blifvit sviken
i sina förhoppningar och tydligen hade velat
fånga konungadottern i samma garn, som den hatade
Nils Sture, slog näfven i munkarnes långa
ekebord, så att de små fönsterrutorna skallrade,
och satte hjelmen på hufvudet samt skyndade mot
dörren.

— Upp, alla mina svenner! — ropade han. —
Jag vill dock se, om jag icke skall hinna detför-
lupna villebrådet. Eder, herr Nils — han vände
sig härvid till denne — lärer jag snart träffa.
Han gick med stormsteg ut ur rummet, och
snart ilade han i spetsen för sina svenner norrut
att hinna konungadottern.
Men sedan månen gått ned, och det var
djup, mörk natt, öppnades åter klostrets portar,
och en liten skara ryttare red ut derifrån. De
förde en fången man emellan sig.

3.
Den främmande svennen.
Ungeiär en månad efter nyss beskrifna tilldragelser
vandrade en ensam sven vägen fram
emot Penningeby. Han gick med nedsänkt hufvud
och en djup sorg låg utbredd öfver hans bleka
anlete. Hans kläder voro slitna, men han tycktes
känslolös för kölden och den isande vinden.
Vintern var det året strängare än den varit i mannaminne.
En eller annan afdelning bönder, som
kom tågande söderut till biskop Kettil, eller som
körde lifsförnödenheter till belägringshären för
Stockholm, alla voro de väl insvepte i sina får-
skinspelsar och sågo undrande på den ensamme
vandraren, hvilken gick der i sin vadmalströja
utan att han tycktes gifva akt på dem.
Men ju längre bort han kom från Stockholm
och ju mer han närmade sig Penningeby, desto
folktomare blefvo vägarne, och den dagen, då han
ändteligen hoppades hinna fram till det nämnda
slottet, mötte han icke någon från tidigt på morgonen.
Det var, som om trakten här varit öde,
så tyst, så ödsligt var allt, och sjelfva skogen suckade
så hemskt om qvällen, när hans trötta öga
slutligen fick se ljusen lysa från Penningeby, att
man kunnat tro, det naturen deltog i den sorg,
som tryckte på svennens hjerta.

När han kom ned på bron, som ledde till
den befästade gården, stannade han och såg sig
omkring, liksom om nan varit obeslutsam, huruvida
han borde fortsätta sin väg eller icke. Men
han ryckte sig snart upp ur sina tankar, hvilka
de nu än voro, och gick fram emot den uppdragna
vindbron. — Hvem der? — ropade den vaksamme sven-
nen från porten.
— God vän! — svarade den främmande.
— Goda vänner är det ondt om i dessa tider
— återtog vakten. — Hvad är ditt namn och hvar-
ifrån kommer du?
— Mitt namn är Brodde — svarade vandraren
— och fordom var det icke främmande bland
herr Nils Stures svenner.
— Brodde — upprepade vakten jag känner
dig icke, och här får ingen okänd slippa in
på gården. Kom igen i morgon, när dager är ljus!
— Hårdt bud är detta lör den trötte och
frusne, sven . . . jag menar, att du dock borde
spörja gårdsfogden; en ensam sven lärer icke förmå
taga Penningeby.
Nu blef det tyst en stund, men så hördes
steg i vakttornet och vindbron började röra sig
på sina rasslande jernkedjor. Snart stod främlingen
invid porten. Äfven denne öppnades och
han trädde in. Gårdsfogden stod der i porthvalf-
vet och granskade med en pröfvande blick den
obekante. Granskningen måtte dock ha utfallit
till vandrarens förmon, ty fogden sade med en
ingalunda ovänlig ton:
— Öfver natten må du sitta i borgstugan,
sven ... i morgon få vi närmare talas vid.
Dermed gick han, och den främmande följde
honom. Vägen förde förbi stallet, och fogden,
som var nitisk i sin tjenst, beslöt att göra en titt
in der för att tillse, det allt var i sin ordning.
Det var så. Men en sven stod lutad mot spiltan,
II 37

der herr Nils’ lifhäst befann sig, och detta var
något ovanligt, om det ock icke var ett brott, som
behöfde beifras.
— Hej, sven! — ropade fogden barskt. —
Hvi står du der vid riddarens häst?
Svennen flög till och såg upp, och vid skenet
från flacklan, som fogden fästat vid dörren, syntes
det, som om en tår smugit sig ned utför den
väderbitna kinden.
— Hollinger! — utropade då främlingen bakom
fogden och sprang fram.
Hollinger tog ett steg tillbaka vid åsynen af
den vadmalsklädde svennen, och gjorde med båda
händerna en afvärjande rörelse.
— Heliga Guds moder . . . Brodde!
Ögonblicket derefter lågo de båda svennerne
i hvarandras armar. Men den silfverhårige fogden
stod och såg derpå och log i sitt skägg.
— Ja så, ja så — sade han — I kännen
hvarandra, godt ... då må du vara en sven, som
är välkommen bland Nils Stures folk, men stå icke
och sof vid riddarens häst, det hör icke till ordningen,
det gör det icke . . . och ordning skall det
vara ... Se så, nu kunnen I sköta eder sjeltva!
Den ordningsälskande, något hete men bottengode
fogden tog med detsamma facklan och
gick bort öfver gården, och de gamla vännerne
från så många gemensamma strider och äfventyr
stodo ensamme i det matta stjernljuset från himmelen,
som dock denna natt fått förstärkning i det
herrligaste norrsken.
Men den tidens män voro icke fallne för öf-
verflödiga känsloutgjutelser eller svärmiska naturbetraktelser.
Om ock bådas hjertan svälde af
fröjd vid återseendets glädje, föll det ingendera in
att länge uppehålla sig dervid.
— Så visst trodde jag, att vi aldrig mer
skulle råkas i denna verlden — yttrade Hollinger.

— Min fångenskap blef längre, än jag önskat!
— blef Broddes svar.
-"-Jag menar, att mer än åtta år gått, sedan
vi sist sågos.
— Mer än åtta år! — upprepade Brodde.
Sedan dessa ord blifvit vexlade var det, som
om den åttaåriga skilsmessan icke funnits till.
Hollinger sporde, huru det gått Brodde under de
forlidna åren, och Brodde redogjorde derför helt
kort, men derefter kommo de in på ett ämne, som
låg dem båda vida mer om hjertat, — deras herre,
Nils Sture.
Hollinger måste nu förtälja allt hvad han
visste om den käre riddaren allt ifrån Thord Bondes
död, återforsoningen med konung Carl, bröllopet
med den aflidne marskens syster och hvad
som derefter timat sedan konungens flykt och till
det ögonblick som var. Gång efter annan måste
svennen derunder göra afbrott i sin berättelse,
och,- ehuru han sökte dölja det, var det dock icke
svårt för Brodde att märka, det något låg honom
på iijertat, som gjorde honom smärta, men som
han icke ville ut med.
— Ett väcker min undran mer, än att jag
kan säga det — började Brodde, när Hollinger
slutat. — Det är, huru, såsom du säger, herr
Nils och I alle här på Penningeby kunde vara i
okunnighet om konungens fara och striderna vid
Strengnäs och utanför Stockholm.
— Det må du väl spörja, Brodde — svarade
Hollinger undvikande — Gud bättre, det ser ut,
som om straffet skulle komma öfver oss, nu då
det kunde godtgöras, som den gången brast. . .
— Idel gåtor är detta för mig! — tilläde
Brodde, hvars skarpa blick och urskilningsförmåga
genast upptäckte, att under den gamle kamratens
tal stack sig något, som han icke ville fram med,
men som utan tvifvel var föremål för hans hemliga
sorg.

— Jag menar — upplyste Hollinger — att
nu, just nu, när svärden äro dragna för att befria
erkebiskop Jöns, skulle herr Nils kunnat drifva
igenom sin vilja och fört konung Carl åter i sitt
rike och dermed godtgjort hvad som brast, då han
satt stilla på Penningeby, nar nöden stod för konungens
dörr.
— Detta går dig djupare till sinnes, än som
du vill ut med, Hollinger! — sade Brodde och
lade sin hand på vännens skuldra.
Hollinger såg bort åt spiltan, der riddarens
häst stod, men svarade icke, och Brodde upprepade
sitt yttrande.
— Hvilketdera? — sporde han då, tydligt
bemödande sig att undvika ett bestämdt svar.
— Det, att herr Nils blef sittande stilla på
Penningeby, när han hade bort kämpa vid konungens
sida.
Nu reste sig Hollinger från bänken midt för
stalldörren, der de tagit plats, och i detsamma
blåste väktaren vid porten till tecken, att natten
var halfliden. — Det är redan midnatt, vi hafva suttit här
för länge ren — sade han — fogden är sträng,
och du kan tränga till sömn och hvila efter din
långa vaudring.
De gingo uppåt gården under tystnad. Brodde
ville icke för stunden envisas att få reda på Hol-
lingers hemlighet, men lifvades af hans gensträf-
vighet ännu mer att vinna detta mål, isynnerhet
som han ansåg det nödvändigt för sig att känna
allt, om han skulle kunna finna eller rädda sin
herre, — en tanke, som redan hos honom mognat
till beslut. Morgonen kom, och med den bud från fru
Brita, att den främmande svennen skulle infinna
sig i stora salen till samtals med henne. Hon
hade af fogden fått veta hans ankomst och hans
namn, och ehuru fiere kunde bära samma namn.

fann hon genast af fogdens berättelse om främlingens
sammanträffande med Hollinger, att det
var den Brodde, hvilken hon lärde känna som
höfvidsman på Tranan och som sedan följt hennes
herre i alla skiften, tills den olycka, som drabbade
hennes broder, äfven skilde den trogne sven-
nen från herr Nils. Minnena kommo flygande*
men mörka, sorgliga, kalla, som snöflingor i lunden,
hvilka bädda alla små blommornas graf.
— Jag fruktar — sade hon till fru Iliana,
som nu vistades hos henne såsom gäst — jag
fruktar mycket, att min röda ros bleknar till döds,
det går långsammare, än som det gick med din,
Iliana, men det går dock, och så menade den
gamla oss båda med sin hvita ros.
Fru Iliana log ett mildt, vemodigt leende och
slöt sin vän i sina armar, hviskande till henne,
att så länge hoppet funnes, vore visserligen icke
hennes ros förbleknad. Och så kom fru Britas
lille son, som efter sin farbroder fått namnet
Svante, springande, och hon vände sig emot honom
och tryckte under tårar en kyss på barnets
rosiga mun.
Tvenne söner och en dotter utgjorde fru Britas
tröst under dessa sorgens och olyckans tider.
Den äldste sonen, som nu var något öfver sex år
gammal, hette Moritz. Svante var ett år yngre.
Dottern Sigrid var blott tre år gammal. De båda
gossarnes lynne visade sig tidigt mycket olika.
Den äldre, Moritz, bråddes på farbrodern; med
sitt milda, stilla, tillbakadragna väsende, skulle
han visst icke komma att göra mycket buller af
sig i verlden. Svante deremot var liflig, rask och
hurtig och var äfven till kroppsbyggnaden vida
starkare än brodern. Fru Brita plägade derför
säga, att namnen blifvit bortbytta och att Svante
bort heta Moritz.
När Brodde inträdde i stora salen, voro de
båda gossarne de förste, som han fick se. Den

ene, Moritz, satt på den gröne riddarens knä,
och den yngre satt på golfvet vid hans fötter och
lekte med en liten yxa af trä, som riddaren skurit
åt honom. Den gamle mannen satt något åt sidan,
men midt i skenet från brasan, och det var ännu
nedmörkt. så att han icke kunde se den inträdande.
Utan tvifvel hörde han honom icke heller,
ty hans öga hvilade så outsägligt mildt på gossen
i hans knä och han var så upptagen med någon
tanke, som åsynen af det fromma och vackra
barnanletet framkallade, att han i detta ögonblick
icke fans till för något annat.
— \ar farmor mycket olycklig, sörjde hon
mycket? — sporde Moritz och såg frågande upp
på den gamle.
Men Svante lutade sig fram för att se, hvem
det var, som kom in, och då han såg, att det var
en främmande, som han icke kände, reste han sig
upp och sprang fram till dörren med den lilla
ykan i handen.
— Hvem är du? — sporde han.
Men Brodde kunde knappast se för tårar, och
tala kunde han icke. Han fattade den lille frå-
garen och Iyftade honom upp på armen samt gick
fram mot eldstaden.
Detta var emellertid något, som den lille icke
tyckte om. Han höjde derför handen med yxan
och hotade att slå till.
— Släpp mig — sade han, mera ond än
rädd — hvad har du med mig att skaffa!
Nu såg den gamle riddaren hvem främlingen
var, och han räckte honom handen.
- Välkommen, Brodde! — sade han — sätt
ned den bytingen ... du skall veta, han är stora
karlen och sköter sig helst sjelf!
— Ja. jag sköter mig helst sjelf! — upprepade
den lille och stälde sig vid bänken, der riddaren
satt, uppmärksamt och ingalunda med vän-

liga blickar betraktande den främmande och i haus
ögon alltför närgångne svennen.
I detsamma inträdde fru Brita och fru Iliana.
Den senare skyndade fram och fattade med båda
sina händer Broddes.
— Sent kommer du åter, käre, trogne Brodde!
— sade hon — men aldrig skall jag glömma,
b vad du gjort för mig!
Oaktadt nu så mänga år gått, stod dock vid
åsynen af den återkomne svennen hela den förfärliga
tilldragelsen, då förrädaren klöf hennes mans
hufvud, lefvande framför henne, och hon brast ut
i tårar, så att fru Brita nu i sin ordning måste
trösta henne. Hon hade dock så många gångor
för sig sjelf genomgått denna mordnatt och tänkt
sig och till och med sett sin man, den ädle herr
Thord, huru han vaknade och lyssnade och lugnades
af sin mördare, tills denne gaf honom dödshugget,
att hon snart nog kunde betvinga sin
smärta. Men hvad hon visste, härflöt från de berättelser,
hvilka en och annan flyktande sven fört
med sig. På dessa grundade sig ock den visa,
som då sjöngs öfver hela Sverige. Nu kunde hon
få veta en hel hop nytt af ett trovärdigt och åsyna
vittne. Detsamma var ock fallet med fru Brita,
och för henne låg i detta minne och i svennens
ankomst en afledning från stundens tryckande
smärta, som var ganska helsosam.
— Låt oss nu veta, Brodde — sade hon,
sedan äfven hon med värme tackat den redlige
mannen för hans mod att våga sig midt igenom
fienden till den enstaka borgen — låt oss nu veta,
huru du fann min olycklige broder, och huru det
sedan gick dig sjelf i handom, ty så väl jag som
herr Nils hafva trott dig vara död, och att vi aldrig
mer skulle återse dig här i verlden.
Och Brodde berättade, först huru han lyckades
komma upp för det branta berget, och der-
efter, just som han såg sig omkring efter ett

lämpligt ställe att komma öfver borgmuren, huru
han alldeles oförmodadt fick en hjelp af förrädaren
sjelf. — Muren var hög och så långt, som jag
kunde se, fans icke ett utsprång eller en bräcka,
der jag kunde komma upp. Men då hörde jag
buller innanför muren, men längre utåt hafssidan,
och litet derefter såg jag en väldig packe vältras
öfver murkrönet och halas utför. Det var förrädaren,
som halade ned sitt stulna gods. Så blef
det tyst en stund, och jag hade kommit halfvägs
fram till tåget, som jag beslöt att begagna mig
af för att komma upp på muren, då jag åter
hörde bullert och omedelbart derefter såg förrädaren
stå öfverst på muren och med tillhjelp af
tåget hala sig utför. Jag var så viss om, att något
djefvulstyg var å bane, att jag höll på att förlora
jemvigten, der jag stod på en afsats så bred
som min hand tätt intill muren. Huru jag kom
fram till tåget, är mer än jag kan säga, men jag
kom dit och stod inom ett ögonblick på muren.
Jag kände då tydligt, att förrädaren ännu höll
fast i tåget och äntrade utför, och jag högg det
tvärt af, så att den lede bofven föll ned mot en
klippa vid stranden och utandades sin svarta själ.
De båda fruarna sammanknäppte sina händer
och sutto bleka af förskräckelse, och lille Moritz
blef blek om kind och smög sig tätt intill den
gamle riddaren, på hvars knä han ännu satt. Men
Svante närmade sig allt mer och mer berättaren,
och det uttryck af vrede, som visade sig vid sven-
nens första inträde, försvann så småningom helt
och hållet och öfvergick till den mest odelade uppmärksamhet
och beundran.
Derefter beskref Brodde, hvad läsaren redan
känner, huru marskens svenner voro innestängda
och att vakterna väl voro utsatta på sina vederbörliga
ställen, men att ingen af dem vågat af-
lägsna sig från sin plats, fast de hört, huru fog-

den sprungit trapporna upp och ned i tornet, och
anat, att något ovanligt var på färde. När de
samlat sig och de instängde blifvit befriade, gingo
de upp och funno marskens blodiga lik i sängen.
— Nog, nog! — ropade fru Iliana och gömde
ansigtet i sina händer.
Och Brodde förstod henne. Han skyndade
att omtala, huru, medan de ännu stodo vid den
älskade höfdingens lik, de fingo höra fienden blåsa
till storms, och i den bestörtning, hvari alla då
befunno sig, var det omöjligt att få dem till att
möta de anfallande med den kraft, som vederborde.
— Sjelf fördes jag som fånge till Norge, och
der har jag varit allt sedan. Kunde väl, som mången
annan, hafva varit tillbaka förr, om icke enskild
hämnd kommit emellan. Jag var med för
många år sedan, då Bergen plundrades at fetalie-
bröderna, och biskopens fogde kände mig och manade
nu godt för mig, så att jag menar jag fått
förmultna dernere i tornet, om icke den gamle
mannen till slut dött och en ny fogde kommit,
som icke hade några gamla minnen att hämnas,
utan tvärtom var konung Carls vän, och derför
gaf mig friheten åter.
Det blef en stunds tystnad, hvad de båda
fruarna beträffar mindre till föijd af hvad sven-
nen nu till sist yttrat, än emedan de båda med
sina tankar voro fastkedjade vid den hemska taf-
lan af mannens och broderns blodiga lik. Snart
ryckte dock Brodde dem upp ur drömmen till det
närvarande. — Och så kommer jag hit — fortsatte han
— och spörjer efter min herre, herr Nils, och det
första jag fär höra, är att han är borta, utan att
någon vet, hvar han finnes . . . Men varen tröst,
fru Brita, jag skall nog veta att skaffa eder herr
Nils åter, eller ock vill jag sätta lifvet till!
— Och Svante skall vara med! — utropade

gossen och sprang fram till svennen — jag tycker
om dig, sven, och jag vill, att du skall tycka
om mig ... för jag skall bli en dugtig karl med
tiden, det säger den gröne, och far kär skola vi
taga ur tornet ut, du och jag, säg, skola vi icke?
Svennen kunde ej motstå begäret att ännu en
gång lyfta upp den präktige pojken, och nu' fick
det ske opåtaldt, och stolthet och glädje lyste ur
hans ärliga ögon, när han tryckte det kära barnet
