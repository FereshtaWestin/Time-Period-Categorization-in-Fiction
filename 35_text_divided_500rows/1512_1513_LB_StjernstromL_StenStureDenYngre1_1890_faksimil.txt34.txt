Heloise, men de voro ändock hvarandra trogna och fingo
slutligen dela samma graf. Under ströpamande tårar sade hon
att detta skulle blifva deras lott, menande att hon icke ville
byta bort den mot alla verldens skatter.
Modern hörde henne och rynkade ögonbrynen: »Oss
lärer du icke bry dig mycket om,» sade hon.
»Eder vill jag tjena och lyda hela lifvet igenom,» svarade
hon, »men med honom vill jag följa i döden.»

MOLNEN DRAGA SAMMAN. :J96
Fader Johannes talade tröstande och uppmuntrande till
dem begge. Ingen tolkar försakelsens lära bättre, än den
som sjelf lärt att försaka.
Efter en stund kom Esbjörn tillbaka helt småleende.
»Nu är faran öfver,» sade han.
»Har då fara varit på färde?»
»En skara klostertjenare är sänd åt olika håll att efterspana
och gripa flyktingarne.»
»Men om de komma hit?»
»De äro redan långt borta, och om I viljen följa mina
råd, skola vi nog undgå dem.»
Så begåfvo de sig åter i väg och kommo samma afton
till en bondgård, der de togo in.
Här skildes fader Johannes ifrån dem.
»Jag måste till Mariefred,» sade han. »Helsa herr Sten
och fru Kristina ifrån mig, att allt hvad jag kan och förmår,
det vill jag gerna göra för dem.»
Esbjörn och de begge q vinnorna foro sjövägen till
Stockholm. Han begaf sig genast med dem till slottet Fru
Kristina blef utom sig af glädje vid åsynen af Karin, hon
slöt henne i sina armar; tackade henne för de stora uppoffringar
hon gjort och sporde hur hon skulle vedergälla
dem? »Jag har ett vigtigt uppdrag till eder herre,» sade hon.
»När jag afbördat mig det, vill jag återvända med min moder
till Vadstena, der min fader väntar oss.»
»Vill du lemna mig?»
»Ädla fru, jag har fått nog af verlden.»
»Den har farit hårdt med dig?»
»Jag tänker det värsta är öfverståndet.»
Karin hade icke glömt de bref hon funnit och lärt sig
utantill, och hon afgaf en fullständig berättelse för herr Sten
så väl om deras innehåll som om hvad hon för öfrigt upp-
lefvat, innan hon blef förd till klostret.
»Detta är märkliga ting,» sade han. »Jag har redan
ryktesvis hört antydningar derom, som gifva bekräftelse åt
eder utsago. Likväl kan och vill jag ingenting företaga, förr
än jag eger så säkra och goda bevis, att de icke kunna
vederläggas.» På Kristinas enträgna begäran, lofvade Karin att återkomma
till henne, sedan hon förut tillbragt vintern hos

396 SVERIGES V ALK YRI A.
sina föräldrar; och så afreste hon med sin moder, under-
säker eskort, till Vadstena.
»Om hon icke sett så lidande ut, skulle jag sagt, att
fagrare tärna finnes ej,» sade Anna Bjelke.
»Det smärtar mig, att det är för min skull hon lidit så
mycket,» svarade Kristina. »Det är en tung börda att tänka
hennes lefnadslycka bruten genom mig.»
»Jag tänker alltid någons lefnadslycka är beroende af
oss qvinnor,» genmälde jungfrun rodnande.
»Det ser ut som fleras vore det af dig, Anna.»
De rapporter Jöns Jönsson hade tillsändt riksföreståndaren,
bevisade den gäsning som fans i sinnena och manade
till försigtighet. Vid Esbjörns återkomst fick han i slotts-
höfdingens närvaro kontrollera dennes uppgifter och erhöll
sedan i uppdrag att hafva ett vaket öga öfver staden och
när helst han ville, begära understöd så i manskap som
penningar. Men på tu man hand med sin trogne tjenare, frågade
honom herr Sten, hvad han skulle göra för honom.
»För närvarande ingenting,» sade han, »men det kan
nog komma och då. . .»
»Vänder du dig till mig.»
»Men till dess?»
»Är du din egen herre.»
Esbjörn gick, och Sten Sture erfor det lugn man erfar,
då man vet sig ha lemnat en sak i goda händer. Sjelf
umgicks han vid denna tid med planen på att bringa ordning
i penningeväsendet.
Den godtycklighet som låg i beskattningen, då hvar och
en gaf endast så mycket han behagade, och då den tillfälligt
stöfre eller mindre inkomçten af vissa län utgjorde den fond,
h varm ed landets utgifter skulle bestridas, gjorde alla beräkningar
omöjliga.
Sten Sture visste att krig stundade, men icke hvar han
skulle taga medel dertill. Att allmogen offervilligt skulle
gå honom tillhanda, derom var han öfvertygad, också
många af herrarne, men af desse egentligen de unge. De
gamle deremot, med erkebiskopen i spetsen, skulle stå honom

MOLNEN DRAGA SAMMAN. 397
emot, och hos dessa var det som de största förläningarna
fnn nos. Af presternas medverkan hade han heller icke mycket
att vänta, de följde sin öfverherde efter. Den nye Linköpings-
biskopen, Hans Brask, var visserligen en kraftfull och bestämd
man, som tycktes hålla Sverige kärt och icke var hugad för
det danska oket, men han var på samma gång så försigtig
och undvikande, att ingen rätt visste hvar man hade honom.
Borgare, bergsmän och köpstadsmän hade sina bestämda
umgälder och erlade dem under fredstid ordentligt, herr
Sten litade på att de under krig skulle gifva långt der-
utöfver, just derför harmade det honom att de verkligt rike
gjorde så litet.
Det var nu hans afsigt att för rikets råd framlägga ett
förslag rörande handelsfartygen. Endast, några få af landets
stormän hade rättighet att idka handel; att det dermed ofta
öfvade sjöröfveriet var endast ett ytterligare missbruk. För
att stäfja det senare och befordra det förra, ville herr Sten
att all handelvinst skulle tillfalla staten och denna sålunda
erhålla en alldeles ny inkomstkälla.
Meningen var ock att härigenom småningom frigöra sig
från hansestäderna, som utöfvade ett starkt tryck på näringarna
och ingalunda bevisat sig tacksamma för den ofantliga
vinst, de haft af handeln på Sverige; de hade nu återigen
ingått öfverenskommelse med Danmark, att upphöra med
tillförseln för att bringa svenskarne i trångmål.
Det var utarbetandet af detta förslag, som upptog Sten
Stures tid och tankar. Uppförandet af skeppsbyggerier skulle
bli till arbete för många hundrade och leda till utveckling
af den vigtigaste han delsgren. Hvad gagn hade icke Danmark
haft af sin flotta, detta var ock hvad Sverige framförallt
borde anskaffa. Hans uttalanden härom inför riksrådet
möttes af aktningsfullt bifall, alla gåfvo honom rätt, och
hvar och en ville försträcka medel till det nya företaget.
Sakkunnige män tillkallades och åt dessa uppdrogs att uppgöra
förslag rörande verkställandet.
Men härunder följde Sten Sture med spänd uppmärksamhet
tilldragelserna i Danmark. Stämningen för den unge
konungen var icke öfverallt lika gynsam; adeln hade gjort
stora fordringar, synnerligt hvad länsrätten beträffade, och
det anbefaltes till sträng efterlefnad, att om någon vanbör-
ding innehade slott eller län skulle han genast afsättas der-

398 SVEEIGES VALKYBIA.
ifrån. Riksrådets samtycke erfordrades för att ofri man
skulle kunna upptagas i adelsståndet, så vida han icke visat
stor tapperhet i krig. Kristian gick in på allt.
Under sommaren hade han blifvit krönt först i Norge
och sedan i hertigdömena. I Köpenhamn skulle det icke
ske förr än följande år, men med Sverige gjorde han sig
ingen brådska, det såg nästan ut som om han gick och väntade
på att inre oroligheter skulle öppna honom vägen, och
Sten påminde sig de tvenne upproriska rörelser som redan
blifvit qvästa i sin början, det var icke otroligt att man ville
bringa flera till stånd. Förhållandet mellan freds- och krigspartiet
var för det närvarande till utseendet temligen godt,
men hur litet behöfdes för att passionerna skulle komma i
rörelse och derefter nya utbrott följa.
Herr Erik Trolle infann sig ånyo i Stockholm ; mjuk och
smidig såsom alltid, talade han om sin aktning för så ung
en riksföreståndare, som likväl ådagalade så mycket allvar,
förstånd och omtanka.
Herr Sten kunde endast svara med att tacka för det
goda omdömet och önska sig fullt kunna motsvara de förväntningar,
man hade rätt att göra på den som blifvit iklädd
så vigtigt ett embete.
Derpå tog herr Erik fram en pergamentrulle, som innehöll
ett samtycke till att herr Gustaf Trolle skulle efter den
nuvarande erkebiskopens afgång blifva hans efterträdare.
Handlingen var underteknad »Jakob Ulfsson,» och nu borde
också riksföreståndaren underteckna sitt namn och sigill.
»Jag har samtyckt att herr Gustaf skulle bli erkedjekne,
men icke erkebiskop,» sade Sten.
»Hans nåde, herr Jakob, trodde sig likväl veta ...»
»Vi hafva samtalat derom, men icke ansett afgörandet
nödigt, då min högsta önskan är att hans nåde ännu många
år måtte stanna qvar vid sitt embete.»
»Han är alldeles bestämd att afgå, och det skulle djupt
smärta mig om I af ovilja för mina politiska åsigter skulle
låta min son lida derför.»
»I kunnen nog inse, herr Erik, att jag icke gerna vill
hafva en fiende på erkebiskopsstolen.»
»Men jag säger, att han icke allenast är eder personliga
vän, utan desslikes så svenskt sinnad I någonsin kan önska.
Just för åstadkommandet af en sammanjemkning mellan partierna
ville jag bedja eder att gå honom vänligt till mötes.»

MOLNEN PUAGA SAMMAN. 399
»Hvad I der sägen, bestämmer mig helt och hållet!»
utropade Sten lifligt. »Är herr Gustaf en sådan man, då är
han mig hjertligt välkommen; vi skola då gemensamt arbeta
till det kära fäderneslandets gagn och fromma!» Med dessa
ord undertecknade riksföreståndaren det ödesdigra beslutet.
Herr Erik försäkrade om sin tacksamhet och sin beredvillighet
att bevisa den. Sedermera ordade han om de stora
kostnader som invigningen till embetet skulle föranleda; efter
gammal sed borde den ske i Rom; men ett pallium hölls i
så högt pris af hans helighet, att han knappt visste hur hans
käre son skulle förmå att anskaffa det.
»Hvad jag kan göra för att bidraga dertill, vill jag gerna,»
genmälde Sten Sture. »Och så skolen I desslikes helsa herr
Gustaf och säga honom, att eder beskrifning på hans sinnelag
uppväckt hos mig en liflig längtan efter hans åsyn.»
Herr Erik uttömde sig i tacksägelser och aflägsnade sig
sedan med det dyrbara dokumentet.
»Det skulle gläda mig om de kunde komma öfverens!»
mumlade han för sig. »Jag hyser intet agg till den unge
herrn och vill visst icke vara i hans ställe ...»
Men Sten Sture smålog mot en ljus och förhoppningsfull
framtid. »Om Gustaf Trolle vill hålla trofast tillsammans
med mig,» sade han, »då fruktar jag hvarken kung Kristian
eller det svenska fredspartiet.»
Under denna tid gick Esbjörn lik en gårdvard och höll
trogen vakt. Öfver hela staden var han känd såsom herr
Stens tjenare, och hans eget humana väsen gjorde honom
väl liden bland folket. Några uppviglingsförsök voro icke
för tillfället i gång och som det fans tillgång till bröd och
salt, hade den arbetande befolkningen ingen anledning till
missnöje; de som låtit locka sig af herr Knut kände sig
likasom skamse, de hade af mästare och kamrater blifvit
grundligt utskrattade för sitt dumdristiga försök och måste
nu finna sig vid att påpekas såsom en varning för andra,
då det kom på tal om danska orostiftare.
Biskop Hemming låg på Rönö; det gamla slottet tillhörde
Linköpings biskopsstol, men Hans Brask lät honom
opåtaldt behålla det; det, skedde måhända med afseende på
hans höga ålder eller såsom ett tyst erkännande af fäderneslandets
stora skuld.
För egen del tycktes elektus anse sig vara i sin goda
rätt: »Mitt gamla Rönö,» brukade han säga, och ingen mot-

400 SVERIGES VALKYRIA.
sade honom häri, Nästan ensam med några tjenare till-
bragte han här sitt lif; nu fick det förflutna passera revy,
och en mild domare blef lian ej . . . Man kunde stundom höra
honom skratta så det genljöd i de stora gemaken ; då mindes
han på någon stor skada eller förargelse som han gjort
danska kungen eller de svenska stormännen, men derefter
föll honom också in den lumpna hämnd som de tagit, och
då slog han sin väldiga näfve i det gamla ekbordet och förbannelsens
ord bröto sig väg öfver hans läppar, medan han
vanligen rusade fram och tillbaka genom gemaken. Stod då
en bänk eller stol i hans väg, kastades den i väggen så den
flög i spillror, och det lossnade gamla murbruket fy Ide rummet
med rök. Men gamle Hemming visste ej deraf, för
honom fans ej det närvarande, han lefde i forntida stora
minnen, och att han icke kunnat gestalta denna forntid så
som han önskat, det uppretade hans obändiga natur; i sådana
stunder kände han sig såsom ett bundet lejon, han
skakade sina kedjor, menande att ännu en gång ville han
försöka en dust.
Försvagad kraft eller ålderdomsbräcklighet visste han
icke af: »Jag kan lefva tills jag blir hundrade år,» kunde
han säga, »men jag vill ha kamp och strid, jag vill att mina
ovänner skola frukta mig till det sista!»
Under inflytande af dessa dystra tankar, gjorde den ensidiga
föreställningen sig allt mera gällande, att Sveriges
stormän allena voro orsaken till Sveriges förtryck. »Om de
likasom allmogen gått i ärlig strid för sitt land, hade det
länge sedan varit befriadt från den danska tigerkattan.»
»Jag skulle, om jag förmådde, kasta dem allesammans
i hennes väldiga gap,» sade han. »Ville djefvulen stå mig
bi dermed, skulle jag säga att den onde också en gång varit
med om en god gern in g.»
Och så skrattade han åt sitt eget infall, men så vildt,
så hånfullt, att det gaf eko i de gamla salarna, alldeles som
om hans drömbilder gått lefvande omkring honom och som
andra inbjudna gäster yttrat sitt bifall till värdens önskningar.
Men sådana dagar voro de gamla tjenarne rädda att
komma sin herre för när; de hviskade till hvarandra att
han helt visst hade syner, så hemskt blickade han omkring
sig, och den som då vågade göra honom en fråga blef nästan
alltid utan svar.

MOLNEN DfiAGA SAMMAN. 401
Någon enda gång inträffade att han syntes som en förändrad
menniska, då kunde man höra honom högljudt gråta
och jämra sig . . . När han då tilltalades, var han mild och vänlig
emot alla.
Derefter följde vanligen ett grubblande och dystert lynne,
som kunde fortfara i flera veckor; så vandrade han i skog
och mark, besökte bondgårdar och torp; trifdes han väl,
stannade han qvar i flera dagar och talade med vanlig lif-
lighet om pligterna mot fosterlandet. Då gick det vanligen
bud från stuga till stuga att »Rönöbispen» var kommen, och
ung och gammal skyndade att få höra och se honom.
Dessa möten voro honom alltid kära, men han var der-
under ingalunda blid i sina ord.
»I hafven garfvadt skinn,» brukade han säga, »och det
behöfs hammarslag att komma det igenom.»
Så lexade han upp dem för att de icke höllo fäst vid
hvad de visste vara rätt, utan läto locka sig på afvägar af
den förste. »I liknen usla äktenskapsbryterskor,» sade han,
»och borden stenas som dessa.»
Bönderna refvo sig mumlande bakom öronen.
»Veten I att syndamåttet är såsom ett stort kar, när
det blifver fyldt, rinner det af ringaste anledning öfver, och
då komma straff och dom. Nu har det länge varit känd
sak att uppländingarne alltid varit opålitliga, då det gält
att värna fäderneslandet som borde vara oss kärast öfver
allt i verlden, vår sanna och rätta kyrka. Men hålla vi
fast vid den bilden, då äro uppländingarne endast att
förlikna vid flöjeln på densamma. Nu veta vi alla att den
vänder sig efter vinden, och gören 1 på samma sätt, lären I
ock få hålla till godo med namnet. Likväl ären I mycket
sämre än flöjeln, den följer sin natur, som är att vara ostadig...
Eder deremot är såsom svenske män, att stå fasta såsom
klippan, manneligen våga lif och blod för gamla Sverige,
falla i striden, men aldrig böja eder, aldrig krypa under
oket.» Och bönderna skreko och hurrade, de gåfvo honom
hand på att de aldrig skulle svika, och så lade de till att
ingen nöd var att hålla sig tapper och vinna framgång med
slik en anförare som han.
Efter sådana sammankomster voro de påföljande dagarna
Hemmings bästa; då var han åter den varma fosteren
Sture den yngre, I. 26

402 SYEßIGES VALKYEIA.
landsvännen, då glömde han allt gammalt groll och skulle
kunnat räckt handen åt en fiende.
För att hafva allt sagdt, böra vi tillägga, att fru Pernilla
likasom afstått från allt inflytande på honom. Icke ens för
sig sjelf skulle Hemming Gadd erkänt att han var svartsjuk
på Peder Thuresson, men från den dag han blef förvissad
om att hon arbetade på att draga riddaren öfver till fredspartiet,
fick han en slags ringaktning för den tilltro han sjelf
haft till henne. Peder Thuresson hade efter hans mening
ingen anledning att svika sina pligter till riket; när han
gjorde det, måste personlig anledning förefinnas. Denna var
efter all anledning Pernilla! Hemming hade lyssnat till henne,
emedan hon uttalade de tankar som lågo gömda i hans själ,
detta var gemenskapen dem emellan; nu ville han icke störande
träda emellan det nya förbundet. De bref, fru Pernilla
tillskrifvit honom och hvari hon talade om sin längtan
efter hans besök, besvarade han endera helt kort med att
han för närvarande var hindrad, eller också icke alls. Och
nu hade han på flera månader icke hört det ringaste ifrån
henne. Men gerna ville han veta nytt från Nyköping, så glömt
henne hade han icke.
Sålunda gick vintern under yttre lugna förhållanden.
Lifvet liknar ett stort haf; ytan kan stundom vara lugn och
stilla, men hvem ser och känner de mångfaldiga krafter, som
röra sig derunder.
Göra vi ett besök i en liten kammare på fruloftet på
Stockholms slott, finna vi der Anna Bjelke. Oroligt går hon
fram och tillbaka, de små händerna vridas krampaktigt om
hvarandra. »Visste jag bara hvar han håller sig dold, skulle jag
gerna underkasta mig allt!» säger hon ångestfullt, — »men
detta att han icke kommer tillbaka, icke skrifver ett enda
ord, är en större smärta än jag kan fördraga.» Och hon
sjunker ner på bönpallen och ber brinnande till madonnan
om kraft och lugn.
Den inträdande Zina stannar på tröskeln, hon håller en
ny drägt på armen, men hon vågar icke störa jungfrun.
Hennes små fötter trampa af otålighet, men hon vågar ingenting
säga, hon måste vänta.

MOLNEN DRAGA SAMMAN. 403
Ändtligen reser sig Anna. »Hvad vill du, Zina?»
»Profva den vackra klädningen.»
»Det gjorde du i går.»
»Men jag måste göra om det i dag. Likasom ingen är
så dägelig som min skön jungfru, vill jag heller icke att
någon skall vara så prydelig som hon.»
»Du tror icke hur litet jag bryr mig derom.»
»Om jag kunde förstå orsaken! Mig synes den lyckligast,
som har mest att pryda sig med.»
»Kan slikt också fägna hjertat?»
»Det kan skaffa hvar och en sin käraste.»
»Så enfaldigt du talar, Zina!»
»Men sant är det, jungfru; hur många brydde sig om
mig, så länge jag gick i usla paltor, nu kan jag deremot få
så många friare jag vill.»
»Men du har dock gjort ditt val?»
»Ännu inte!»
»Hvad, Zina, sade du mig inte. ..»
»Hvilket, jungfru?»
»Att den redlige Esbjörn trolofvat sig med dig.»
»Ja visst, men ...»
»Ångrar du det?»
»Vi skildes åt redan i somras!»
»Det har du inte berättat mig!»
»Jag fruktade I skullen vredgas.»
»Det borde jag för din bristande uppriktighet.»
»Tillräkna mig det icke! I kunnen icke tro hur svårt
det är att välja, när så många äro om en.»
»Du har väl icke redan fäst dig ånyo?»
»Der nere på landet var en köksmästare och en ung
soldat, som slogos om mig.»
»Det afböjde du inte?»
»Hur kunde jag det!»
»Jag fruktar, Zina, att behagsjukan åter fått makt med dig.»
»Ädla jungfru, den dagen I resten, sade jag till begge,
att de icke vidare skulle tänka på mig.»
»Ser du, ser du!»
»Jag skall väl hålla fast vid den jag gifvit min tro,» sade
hon häftigt snyftande.
»Med honom har du ju slagit upp!»
»Inte med den andre!»
»Den andre?»
o

404 SVEKIGES VALKYßIA.
»Ja, Beppo!»
»Den finske ynglingen?»
' »Han har varit här.»
»Och så träffades I?»
»Det var nog för min skull han kom.»
»Och så tog du honom till godo igen?»
»Jag måste väl!»
»Utan Esbjörns vetskap?»
»Det var just han som ville det?»
»Som ville det?» utbrast Anna.
Zina rodnade starkt. »Jag förmodar att Beppo icke gaf
honom någon ro,» tilläde hon.
»Var försigtig, Zina; har du nu bundit dig vid Beppo,
så var honom trogen. Det torde hända, att han icke är
så godmodig och eftergifvande som Esbjörn.»
»Om jag blir olycklig, är det hans fel.»
»Hvad kan han göra till det?»
»Han borde icke gifvit efter!» .
»Än du?»
»Jag gjorde som de ville!»
»Låtom oss nu profva klädningen!»
Och under tiden berättade Zina om att Beppo blifvit en
vacker gosse, att Esbjörn allt var bra gammal för henne,
och så visade hon en präktig guldring, som hon fått af den
förre. »Och sedan jag tagit emot slik föräring,» sade hon,
»vore det skamligt att svika, derför skall jag heller icke
göra det.»
Den klädning, som Zina ordnade på sin unga matmor,
var af blekrödt siden, prydd med silfverspetsar ; hon skulle
bära den om några dagar på sin sjuttonde födelsedag, den
dag som skulle besegla hennes öde.
När hon nu var iklädd densamma, sade hon till Zina:
»Jag behåller den så länge på mig, fru Kristina önskar se
den. Jag skall sedan kalla dig.»
Hon skulle begifva sig öfver frustugan för att komma
till Kristinas sofkammare. En riddare stod vid fönstret,
likasom väntande på någon. Anna skulle icke blifvit honom
varse, om han icke vid hennes ankomst hastigt vändt sig om.
»Anna!» utropade han och gick emot henne.
»Biddar Måns!» svarade hon förläget.
Han räckte fram handen, och hon kunde icke underlåta
att lägga sin deri.

MOLNEN DRAGA SAMMAN. 405
»Tack för att I kom!» sade han och tryckte den.
»Kom?» sade hon undrande och ville draga den bort.
Men den var som sluten i jern.
»Tack för I klädden eder i denna drägt!» tilläde han
och betraktade henne lidelsefullt.
»Denna drägt? Jag förstår eder icke.»
»Jo, du förstår mig!» sade han. »Du vet att jag länge
älskat dig, men du kan icke veta hur jag lidit under de månader
jag icke fått se dig. Nu blef min längtan för stark,
derför skref jag och bad dig möta mig här. Tack, tack för
det du kom, du min själs högt älskade!»
Han hade slagit armen om henne och förskräckelsen
hade beröfvat henne all motståndskraft, men nu tryckte han
sina läppar mot hennes panna, och harmen återgaf henne
sin besinning. Nästan våldsamt slet hon sig ur hans famn.
»Jag har lika litet emottagit något bref som jag kommit
hit för att möta eder,» sade hon. »Men att I kun nen vara
så glömsk af den vördnad, I ären skyldig en ädel jungfru,
det hade jag sannerligen icke väntat af eder, herr Måns!»
Riddaren bleknade och hans röst skälfde, när han svarade:
»I hafven sjelf gifvit mig rätt att eftersträfva eder
hand, om tre dagar skolen I välja mellan mig och min
broder. Han är som försvunnen och tycks icke betänkt på
att ställa sig i vägen för mina önskningar. . o. Tänken I
bryta edert löfte, stolts jungfru, eller håller sig Åke gömd af
fruktan för min hämnd? ... Är det min lycklige broder I
gynnen? . . . Ve, ve då honom; kan icke han taga mitt lif,
så blir det jag som tar hans!»
»Om eder broder vet jag intet!» genmälde Anna med
en kraft, som nästan förundrade henne sjelf. »Mitt gifna
löfte sviker jag icke. På min sjuttonde födelsedag skall jag
trolofva mig med en ättling af Måns till Göksholm ; jag säger
eder, att det sker för att försona en stor skuld, och jag ber
till madonnan att blifva ett värdigt offer; men icke väntade
jag, att I derför skullen löna mig med slik förolämpning, det
förtjenade jag icke.»
Aldrig hade Måns funnit henne så skön som i denna
stund, då vreden blixtrade ur hennes ögon.
»Förlåt mig min vansinniga kärlek,» sade han och böjde
knä. »Tillräkna mig den icke som ett brott.»
»Stig upp, riddare, och lemna mig genast.»

406 SVEEIGES VALKYKIA.
»Utan eder tillgift?»
»I skolen erhålla den härnäst vi träffas.»
Hon vände åter till sin kammare. Zina var ännu qvar
oeh tycktes vänta på henne.
»Fort af med denna!»
Orden medgåfvo ingen invändning, den granna kläd-
ningen kom hastigt af.
Medan Anna iklädde sig en annan, tycktes hon vara rof
för den häftigaste sinnesrörelse. Hastigt vände hon sig till
tjenarinnan och frågade:
»Har du tagit mot ett bref?»
»Jag vågade icke lemna fram det!» svarade hon rodnande.
»Här är det.»
»Bär det genast tillbaka till egaren!»
»Men, stränga jungfru?»
»Eller lemna min tjenst!»
»Jag går, jag går!» Zina skyndade bort.
Då Anna blifvit allena, stod hon ett ögonblick som be-
döfvad ; hon tyckte att smärtan ville spränga hennes bröst. . .
Var det genom försynens skickelse som Åke var borta? . . .
Hon hade möjligen kunnat förrådt sig, och hvad hade då
