— Jag måtte säga! Hur gammal vill då din mor att
en flicka bör vara innan hon får kallas stor och gå i
samqväm? — Det vet jag icke, E. M., och jag skulle icke
stort bry mig derom, om jag icke visste att det blir
så alldeles orimligt roligt på det der bröllopet. Det
skall firas i B:t Gertruds gillesal, det stora helgonets,
hvarefter jag har lått mitt namn och ...
— Hvad var det för ett helgon, Gertrud? Berätta
mig något derom.
— Jag vet ingenting. Hvad skulle jag väl ha att
berätta, som E. M. icke vet?
— Ja, men ser du, de der helgonlegenderna och
martyrhistorierna från katolska tiden skulle roa mig att
lära känna; men sådana böcker gömmer man sorgfälligt
undan, så att jag aldrig kommer öfver dem.

— Det förstås. Allt hvad katolskt heter är ju ett
riktigt styggtyg. — Men nu vore min ödmjuka bön,
att E. M. täcktes lägga ett godt ord för mig hos min
mor, så att jag får vara med på bröllopet.
— Det tyckes ju icke vara någon obillig begäran
du framställer, min kära Gertrud, — sade Christina
lifvad och belåten med att få någon skingring i sina
sorgsna tankar. — Vill du, så skall jag genast tala med
din mor att hon tillåter dig gå på bröllopet?
— Det var just det jag ödmjuk!igen ville bedja
E. M. om — sade Gertrud.
Christina ringde med en liten silfverklocka, och
med den vana att befalla, ja att herrska, som hon redan
under dessa få månader förvärfvat sig, tillsade hon
att fru von der Linde skulle genast inställa sig hos henne.
Amman kom, och Christina behöfde ej kosta på
henne många ord, förrän hon, som nyss visat sig så
obeveklig vid dottrens böner och tårar, samtyckte till
att låta henne gå på det ifrågavarande bröllopet, fastän
hon inom sig harmades öfver att nödgas för ett barn,
sådant som Christina, låta sina grundsatser vika, samt
ännu mer på Gertrud, som tagit sin tillflygt till drottningens
maktspråk, i stället att lydigt foga sig efter
sin mors vilja, något hvarför hon fick sota så snart
mor och dotter blefvo allena.
— E. M.! — ropade Gertrud innan hon lemnade
drottningens rum. — Jag kan icke nog tacka; men —
kanske Gud förunnar mig att någon gång vara till
återtjenst! — Hvaruti skulle väl den återtjensten bestå? —
sade Christina då dörren slöts efter fru von der Linde
och Gertrud. — Emellertid har jag nu gjort en men-
niska glad och känner mig deraf mycket lättare till lynnet.

VI.
Till Strömsholm.
Från den dagen föregick med Gertrud en besyn-
nerlig förändring. Hon hade visserligen alltid visat
kärlek till den unga drottningen samt funnit sig särdeles
glad och smickrad hvarje gång denna täcktes välja
henne till sin lekkamrat eller blott tala med henne,
såsom på de sednare åren varit fallet; ty den bråd-
mogna kungadottren var nu vida upphöjd öfver alla
barnlekar. Men från det att Christina lät sitt maktspråk
gälla hos Gertruds mor till flickans förmån, kände
denna sednares kärlek och tacksamhet inga gränser.
Hon talade ständigt om drottningen, trängde sig så
ofta ske kunde i hennes väg och tycktes ej numera
hafva något ljufvare mål för sina tankar, något högre
syfte för sin tillvaro, än att få tjena och tillbedja Christina,
hennes själs idol. Ja, hon ansåg förlorad och
förspild hvarje dag som förflöt och slutades utan att hon
åtminstone hade fått se någon skymt af drottningen.
Det hände icke heller sällan, att då fru von der Linde
inträdde till den unga monarkinnan och tvärt afvisade
Gertrud, som ville följa med, denna satte sig tätt utanför
dörren, för att åtminstone få vara i närheten och
kanske kunna uppfånga ett och annat ljud af drottnin-

gens röst. — En gång till och med fann man henne
insomnad på tröskeln utanför dörren till drottningens
yttre förmak.
Detta inberättades för Christina, som djupt rörd af
en sådan tillgifvenhet befallde, att Gertrud när som
helst skulle oanmäld få tillträde till henne.
— Min fru moder — sade hon — omgifver sig
med narrar, som hafva fritt språk och beständigt tillträde
till hennes person samt få strafflöst yttra allt hvad
de behaga. Hvarföre skulle då icke äfven jag få hafva
ett slags rodocka? I stället för dessa gräsliga vidunder,
som enkedrottningen älskar att se omkring sig, väljer
jag ett behagligt föremål, jag väljer detta älskliga barn,
som det gör mig godt att se.
Och som ett barn bemötte drottningen ständigt
den trogna Gertrud. Det föll henne aldrig in att denna,
ehuru några veckor äldre än hon sjelf, kunde vara ens
hälften så gammal. Också var Gertrud för sina år ytterst
barnslig och gjorde aldrig anspråk på den uppmärksamhet,
som flickor vid hennes år stundom påkalla.
Hon åtnöjde sig med blotta åsynen af Christina, om
ock denna aldrig tilltalade eller ens låtsade se henne.
Ofta, då den unga drottningen läste eller skref, satt
Gertrud vid hennes fotter, lekande med en stor docka,
men så tyst, att hon icke ens med ett enda ljud, knappast
med en rörelse, tillkännagaf sin närvaro.
Märkligt nog var det att Christina tålde se både
Gertrud oeh dockan utan att förargas öfver den sed-
nare, hon som sjelf aldrig påminte sig hafva ens tagit
i en docka. Hon till och med leddes eller tyckte att
något fattades, om en dag gick förbi utan att hon hade
sett den lilla flickan lik en trogen hund smyga sig intill
henne.

Så hade nu ett par månader framskridit. Man var i
böljan af Juni. Enkedrottningen hade redan för trenne
veckor sedan flyttat ut till sitt enkesäte Gripsholm,
nöjd att få draga sig ifrån Stockholm, hvars befolkning
visade henne köld och ovilja i stället för vördnadi
och kärlek, och der hon lefde i en tilltagande spänning
med rådet, som satte sig emot hennes myckna
dårskaper, i uppenbart kif med Oxenstjerna, som höll
henne afskiljd från sin dotter, samt till och med var
förtörnad på sjelfva denna dotter, som hon så högt och
innerligt älskade, men som hon dock tyckte sig hafva
grundade skäl att anklaga för toial brist på tacksamhet
och dotterlig tillgifvenhet. Hon fick på Gripsholm öf-
verlemna sig åt sin vurm för byggnadskonsten, nämligen
hvad det beträffade att låta uppgöra ritningar och
utkast till än det slottets grundläggande och än ett annat,
sedan råd och ständer längesedan måst sätta en
gräns för Maria Eleonoras slöseri i den vägen liksom i
mycket annat. Luftslott, byggda inom hennes rika inbillnings
vidsträckta område, dock så till vida materiella,
att planritningarne dertill existerade i verkligheten,
voro henne icke förnekade. Detta tidsfördrif, det
enda som bestods den arma enkedrottningen förutom
hennes narrars joller, var det hon egnade sina tankar
åt, mellan det hon begret sin älskade gemål, klagade
öfver Sverige, dess natur, dess klimat, dess innevånare,
dess institutioner, dess seder — allt, med ett
ord, och önskade intet högre än att snart blifva förflyttad
från detta ohyggliga näste, dit ett oblidt öde,
med en ursinnig kärlek till förespråkare, hade oförmo-
dadt fört henne, och der den enda innevånare, som
hon kunnat lida och som varit mmenniska» (såsom hon
uttryckte sig) icke mera fanns bland de lefvandes antal.

Till Stegeborg, som pfaltzgrefven Johan Casimir
hade i förläning, hade han redan i Mars flyttat med
sina trenne döttrar och sin yngste son; ty den äldste
hade kort efter modrens död anträdt sina resor i främmande
länder, såsom vi redan hafva antydt. Så snart
den unga drottningen hunnit få sin egen hofhållning
och sin hofmästarinna, hade den zweibriickiska familjen
för en längre tid dragit sig undan till landets enslighet.
Man hade icke brådskat med Christinas utflyttning
till något af lustslotten, och det af orsak att hon sjelf
icke yttrade någon särdeles håg dertill, inbegripen som
hon var i sina studier. Till midsommar vore det tids
nog, hade hon sagt, och som hennes helsa det året
varit ovanligt god, hade förmyndarne just icke visat sig
så angelägna om att få henne ut i den friska landt-
luften. De hemmavarande herrarne hade i sanning mycket
att sköta, emedan det brinnande kriget med Tyskland
ännu allfjemt fortgick. Svenska hären under Johan
Banér gjorde underverk af tapperhet. Banér hade öf-
vervintrat i Mecklenburg, men tidigt på våren ånyo börjat
sina operationer i förening med Torstenson, Wacht-
meister m. fl. den svenska krigshistoriens heroer. Den
stora och märkvärdiga seger, som de i April n ånad
..nämnde år (1639) vunnit öfver general Marazini och
hvarvid 1500 fångar, 63 fanor jemte all den fiendtliga
arméns tross föllo i svenskarnes händer, hade i deras
hemland väckt stor fröjd, och man såg den unga drottningens
ögon stråla af glädje och stolthet vid hvarje
underrättelse om en ny seger, samt hörde henne flera
gånger beklaga att hon ej var en gosse, i hvilket fall
hon redan nu skulle hafva dragit ut i striden för att
af sin ädle faders vapenbröder, de stora generalerna,

kunna få rätt lära sig vapenyrket. Men som hon olyckligtvis
blifvit född till qvinna, höfdes henne ej att draga
svärd, utan måste hon sitta i stillhet hemma, för att
blott fröjda sig åt underrättelserna om de tappres segrar.
Emellertid hade man, som redan är nämndt, inom
landet ganska mycket att sköta, såväl med anskaffande
af allt hvad som erfordrades till det pågående kriget,
som till förekommande af ett nytt. Ty dansken, Sveriges
närmaste granne, var ingalunda att lita på, och
man måste vara allvarsamt betänkt på medel till sjelf-
försvar, i fall denne farlige granne skulle plötsligt visa
sig benägen till en påhelsning inom våra gränser.
Rikskanslern hade nu funnit för god t att redan,
ehuru endast då och då, låta Christina vara närvarande
vid rådets sammanträden i fråga om öfverläggningar i
ämnen af stor och allmän vigt. »Hon borde», sade
han, v tidigt vänjas vid att arbeta för sitt rikes väl,
samt lära sig inse, att regeringen är en tung börda,
som hon ej finge kasta ensami på sina tjenare.»*)
Medförmyndarne och alla rikets herrar gillade detta
Axel Oxenstjernas förslag, och så hände sig icke sällan
under våren 1639, att rådet var till öfverläggning för-
samladt i den unga drottningens rum; något som långt
ifrån att trötta och plåga henne behagade henne på det
högsta. Och fastän det naturligtvis ej kunde bli fråga
om att hon skulle yttra sig i något ämne, så följde hon
dock _ det märktes nog — med lifligaste intresse de
grånade statsmännens bade tal och svar, förslag, inkast,
vederläggningar och beslut. Alla förundrade sig öfver
hennes ovanligt ljusa förstånd och snabba uppfattning
och spädde deraf en gyllene framtid för Sverige.**)
*) Historiskt.
**) Enligt alla historieskrifvares sammanstämmande intyg.

Så hände sig nu en förmiddag i början af Juni,
att just en sådan rådplägning hölls i drottningens rum.
Christina hade sin plats med vid bordet, ehuru icke
vid dess öfversta ända, såsom sedan då hon hunnit bli
regerande drottning, utan pa ena sidan af detsamma,
och hon var så inbegripen i de ämnen som afhand-
lades, att hon liksom fruktade att deraf förlora ett
enda ord.
Då — hvilken oerhörd förbrytelse mot etiketten!
— öppnades dörren... icke den stora, som fran de
yttre salarna ledde in i rådsalen och som var af stånddrabanterna
behörigen bevakad, utan en sidodörr, som
förde till drottningens inre rum, hvarifrån Gertrud instörtade.
Oaktadt den vidtomfattande gunst, hvaraf denna
flicka var i åtnjutande, och den öfverseende godhet,
hvarmed enhvar bemötte henne för drottningens skull
och såsom varande högstdensammas bortskämda gunstling,
så visste hon dock att hon ej under rådets sam-
manvaro fick tillträde till sin beskyddarinna och att ett
trots mot detta förbud måste hafva vådliga följder.
Huru ytterst förvånade blefvo icke derföre nu såväl
Christina sjelf som alla de närvarande herrarne vid
åsynen af Gertrud, och än mer, då hon uppträdde som
den personifierade fasan, dödsblek, med blaa läppar
och ögon, som tycktes vilja falla ur sina gropar. Sjelfva
de skäggiga männen bleknade vid hennes åsyn.
— Hvad står på och huru understår?...
Detta var rikskanslerns fråga, som aldrig hann till
fulländning, ty Gertrud föll honom i talet, ropande med
gäll röst: Pesten! hvarefter hon nedsjönk framför drottningen,
omfattade med ett krampaktigt tag dennas
knän och föll i en spasmodisk gråt.

Chiidtina gret icke, men äfven hon var blek som
ett lärft och hennes läppar darrade i det hon sade:
— Gode herrar... jag ber er... hören upp med
rådplägningen och gören er underrättade om hvad detta
vill säga. Har flickan blifvit sjuk, eller...
Äfven hon blef afbruten i sitt tal; ty genom samma
dörr, der Gertrud nyss inkommit och som af henne
lemnats öppen, inrusade nu dennas mor fru von Linde,
i spåren följd af två hoffröknar och en kammarfru, som
alla ropade under tårar och veklagan:
— Pesten är i staden ! folket dör som flugor! ve! ve!
Alla rusade upp och lupo om hvarandra. Der
blef en förfärlig villervalla.
Axel Oxenstjerna skyndade dock genast ut ur rummet
för att af några sansade och kloka personer göra
sig underrättad om rätta sammanhanget. Men öfverallt
mötte honom, likt ett från otaliga håll upprepadt och
mångfaldigadt echo, det hemska utropet af pesten!
pesten !
Ja, det förhöll sig verkligen så, beklagligtvis. Ett
fartyg, kommande från utrikes ort, hade fört den hemska
gästen öfver skummande Östersjövåg och hit till
Sveriges hufvudstad. Med sitt dragna svärd hade mord-
engeln rusat upp på stranden, der han genast började
sina härjningar. Från gata till gata, från hus till hus
ilade han nu med bevingad fart, och under ett dygn
redan, eller något derutöfver, hade han rasat, innan
underrättelsen derom hade trängt inom konungaborgens
murar. Det var således hög tid; man måste skynda allt
hvad skyndas kunde, om man ville komma undan den
hemska sjukdomen, för hvars raseri så många tusental
af Sveriges innevånare många gånger förut, särdeles

för sexton år sedan (1623), hade fallit offer. Man
måste framförallt söka rädda den unga drottningen.
Detta var rikskanslerns första tanke. Huru bittert förebrådde
han sig icke nu, att han gifvit vika för hennes
önskan att vecka efter vecka få dröja med utflyttningen
åt landet. Och så befann sig ett par dagar derefter både
drottningen och hela hofvet, med allt hvad dertill hörde,
rädd ad t undan faran och på det natursköna Strömsholm,
hvars dåvarande vackra slott sedan, under mer än ett
år, utgjorde Christinas vistelseort. Här fortsatte hon
sina studier lika ifrigt som förut, och kanske var det
här som hennes själ, denna manliga själ i en så späd
och bräcklig flickas kropp, hade bästa tillfället att på
ett fritt och ädelt sätt utveckla sig i den friska naturen
och under landtlifvets mångfaldiga behag, dittills
nästan okända för den unga furstinnan, hvilken förr
endast för korta tider, och då under mycket tvång,
hade fått vistas utom stadens murar.
Här kände Christina sig fri, fri som fågeln. Ty
då menniskan, hon må stå på hvilket steg som helst
af samhällets trappa, känner sig fullkomligt fri öfver
sina handlingar, måste hon ju äfven ovilkorligt känna
sig tillfreds. Man torde fråga när och för hvilken
menniska en sådan tidpunkt någonsin inträffar... man
torde fråga hvem som en enda vecka af sitt lif känt
sig fullkomligt fri från band — om icke pligternas, så
åtminstone konvenansens, konsiderationens band — och
vi skola gerna medgifva, att få, högst få hafva under
sitt jordlif erfarit en sådan känsla af fullkomligaste frihet,
men att dock minnet deraf hos en och annan individ
med vemodig glädje höjer sin röst och talar om
herrliga — kanske dyrköpta stunder.

Christina njöt, som nämndt är, denna oskattbara
lycka, dock endast under de milda sommarmånaderna.
I Strömsholms natursköna omgifningar och på det närbelägna
täcka och leende Kungsör svärmade hon omkring
med ijärilens yrhet, drickande fulla, djupa drag
ur naturens helsobägare, roande sig åt alla föremål,
alla bilder, som mötte hennes blickar, just emedan de
allesammans för henne hade alla nyhetens behag och
—• hvad som var bäst af allt — emedan hon njöt det
i dubbelt mått — njöt med barnets glada nyhetsbegär,
dess älskvärda vettgirighet, dess naiva undran, och på
samma gång med den fullvuxna menniskans klara uppfattning,
dess ljusa och sunda omdömesförmåga. Ty
Christina var på en gång barn och fullmogen. Man
hade kunnat likna hennes själ vid en grann fjäril, hvars
vackra, sammetssvarta hufvud fram tittar ur puppans
bräckta skal, men hvars öfriga gestalt ännu dröjer qvar
inom den lugna, hägnande bostaden, emedan han räds
att alltför tidigt pröfva sina purpurfärgade vingar, skiftande
i guld och azur.
Träget, ja trägnare än någonsin, idkade hon sina
studier, men de lediga stunderna visste hon dock att
använda till vederqvickelse för både kropp och sinne.
Hon red hvarje dag långa vägar, red alltmera fort och
öfverdådigt, på allt ystrare oeh obändigare hästar,
dem hon dock tyglade så, att sjelfva stallmästarne förvånades
deröfver. Hon öfvade sig i att handtera bössa
och lemnade herrarne, som omgåfvo henne, ingen ro
förrän de läto henne följa med dem på jagt, der hon
med egen späd hand började nedlägga både ekorrar
och fåglar. När hon åkte körde hon sjelf och betygade
sitt största nöje om hästarna ville sträcka af i full car-
riere. Och var det fråga om sjöfärder, då var hon

också med, helst om det stormade och vågorna gingo
höga och skummande. När seglen svällde och det
gnisslade i tågen och den lilla slupen låg alldeles pa
sida och hoffruntimren sutto bleka af rädsla och her-
rarne till och med, just icke några hjeltar till sjös,
sutto stumma och sågo högst betänkliga ut, da, just
då jublade det ostyriga barnet, klappade i händerna
och uppgaf det ena glädjeropet efter det andra, vid
åsynen af hvarje kolsvart våg, som tycktes med glupande
snålhet vilja svälja både henne och hennes mer
och mindre darrande omgifning.
Och deremellan kastade hon boll på borggården
eller på den stora gröna trädgårdsplanen. Gertrud fick
då merändels den nåden att vara med. Men da den
späda flickan, vida mindre och spensligare än den unga
drottningen samt nervsvag och klen, tröttnade vid bollspelet
och nära dignade af mattighet, kallade Christina
en eller flera bland sina yngre hofherrar, som nu voro
tvungna att med henne fortsätta den lika kroppsstär-
kande som tröttande öfningen, aniingen de hade lust
eller icke.
Historien omtalar ock hurusom Christina under
nämnde sommar inhemtade en hel hop praktiska, för
en biifvande regentinna högst nyttiga lärdomar. Hon
spatserade nämligen, en gång hvarje dag, ut på fältet,
der hon beskådade den arbetande allmogens mångfaldiga
landtmannasysslor, samtalade med åtskilliga ibland
dem och gjorde sig underrättad om deras vilkor och
förhållanden. Vettgirig, som hon alltid var, frågade
hon namnen på alla redskap, samt hvartill de begagnades,
huru de användes m. m. — Ja, hon besökte
till och med icke sällan såväl de förmögnare böndernas
hus som de fattiga torparnes usla kojor, noga

granskande de förras seder och bruk, utdelande gåfvor
bland de sednare, samt öfverallt spridande glädje, skördande
loford och välsignelser, elivarl lion vände sig.
Med den skarpsinnighet och snabba omdömesförmåga,
som var denna konungadotter medfödd och som
under sådana förhållanden alltmer och mer måste utvecklas,
och förberedd, som hon var, genom en mängd kunskaper,
otillgängliga för mängden af hennes kön, måste
ju Christina ganska mycket vinna på detta sitt närmande
till en samhällsklass, hvarom regenter och palats-innevånare
i allmänhet hafva föga eller ock alldeles
förvända begrepp. Ämnad att om några få år sjelf
tillträda styrelsen öfver sitt rike, gladde hon sig på förhand
åt att fa lära närmare känna en af dess nyttigaste
och mest behöfliga samhällsklasser.
Och när högsommaren led till slut och förhöstea
nalkades och qvällarna började skymma, då lät den
lilla drottningen upptända ljus i slottssalarna och tillkalla
de unga bland sin omgifning, för alt med dem
dansa intill sent på natten.
Men hennes arma, pestsmittade hufvudslad? torde
någon fråga. Kunde hon väl vara glad och yr och lekande,
så länge Guds vredes hand låg så tung öfver
rikets förnämsta ort, att det trotsar all vältalighet att
det' beskrifva? Kunde hon i fullaste mått njuta af naturen
och lifvet, då berättelserna från Stockholm lydde,
att fasan och förskräckelsen der hade sitt hemvist, att
alla samhällsband der voro upplösta, ja, att mensklig-
hetens, till och med naturens röst der hade tystnat,
vid sjelfbevarelseinstinktens rop, att der fanns ingen
som styrde, ingen som befallde och än mindre någon
som lydde; att hela den redan då temligen vackra och
ganska folkrika hufvudstaden var ett rof för plågorna

och döden, i deras gräsligaste gestalt, att hundratals
af dess innevånare dagligen föllo offer för mordengelne
bloddrypande glaf, att man icke visste hvad man skulle
företaga, tänka eller besluta, då hunger och dyr tid,
pestilentians oskiljaktiga följeslagare, och snart förfärligare
än den, likt utsvultna vargar visade befolkningen
sina skarpa tänder, hotande att uppsluka den helt och
hållet? Kunde Christina då vara ytterligt glad och sorglös,
vara utan deltagande för alla dessa gräsligheters
beklagansvärda offer, då hade hon intet hjerta, om hon
än var begåfvad med det mest beundransvärda förstånd,
O, nej, värde läsare! så illa få vi ej tänka om
den trettonåriga drottningen. Hon var ett bortskämdt
barn, men hon var ej utan hjerta, och säkert skulle
hennes nöjen varit räknade, hennes glädjestunder ganska
få, om icke hennes omgifning hade gjort allt för
att hålla henne i okunnighet om hvad i hufvudstaden
passerade. Man sade henne visserligen, att det fortfarande
var mycket sjukt i Stockholm och således icke
rådligt att än på mycket länge begifva sig dit tillbaka ^
men man undanhöll henne hvarje beskrifning om det
derstädes rådande eländet, man målade för henne ingen
enda af de fasansfulla taflorna. Och då hon föröfrigt
kände föga eller intet af den rysliga farsotens beskaffenhet
eller skaplynne, så måste hon ursäktas, om hon,
ehuru rikt begåfvad och upplyst, likväl med sin ålders
vanliga sorglöshet öfverlemnade sig åt stundens njutning.

a i
VII.
Drottningens sjukdom.
Hösten var kommen; hösten med sina skötlade
blomsterqvarter och sina aflöfvade träd, sina stormar
och regnskurar, sin frost och sina dimmor. Det var
förbi med den unga drottningens och hennes hittills så
muntra hofs förlustelser i skogen och pa sjön, med boll-
kastning och ringränning, springlekar och andra lustiga
upptåg, egnande sig endast för de lokaler, der man
har marken till golf och himlen till tak. Endast jag-
tens och dansens nöjen voro qvar, sedan alla de andra
bevingade gästerna hade packat in sina blommor i säckar
af dimma, för att på molnens pilsnabba långskepp
föra dem till andra, af solen mera gynnade länder.
Men äfven dessa båda tidsfördrif, hittills så kära
för Christina, började snart att behaga henne alltmindre
och mindre. För jagten visade hon ej längre samma
lust som hittills, och man dansade ej mer hvarje afton
i de upplysta slottssalarna. Den unga drottningens an-
sigte var mulet, hennes ögon voro beslöjade af melankoli,
ett drag af lidande omkring munnen hade blifvit liksom
stereotypt och kinderna blefvo synbarligen allt blekare
och blekare. h

Tydligen märkte enhvar, att den unga furstinnan
tärdes af något inre lidande, som hon dock omöjligen
ville tillstå ens för sig sjelf, kanske mest derföre,
att hon sjelf icke mäktade för sig reda antingen det
var själens eller kroppens plågor, hvaraf hon tyngdes;
kanske ock derföre, att hon fruktade det man skulle
förbjuda henne att studera, något hvaråt hon ännu med
hela sin själ egnade sig. Såsom den girige, eller röf-
varen, eller skattgräfvaren kastar sig öfver en funnen
skatt, så kastade Christina sig öfver böckerna och slukade
deras innehåll.
Ändtligen dukade dock den fysiska kratten undei
för alla dessa öfverdrifna ansträngningar och de öfver-
retade nerverna slappades. Christina måste, ehuru
ogerna, erkänna sig sjuk, lemna studierna och intaga
sängen. Man visste i början icke hvad det skulle bli för
en sjukdom, tills ändtligen efter några dagar ett eld-
rödt fnassel öfver hela kroppen, jemte andra symptomer.
utvisade att det var messling.
Den oro och villervalla, som härvid måste blifva
rådande inom hofvet, är lätt att föreställa sig. Messlin-
gen är en både svår och farlig sjukdom, och Christina
var illa angripen, så att hon till och med yrade under
den starka febern.
Att allt hvad upptänkas kunde gjordes för hennes
vederfående, samt till lindring i hennes plågor, faller
af sig sjelf; men det var just icke mycket, ty på den
tiden stod läkarekonsten inom Sverige på alltför klena
fotter. Någon egentlig lifmedikus, som tillika var promoverad
doktor, fanns der icke, men väl ett par eländiga
qvacksalfvare, som vår tids medicinska fakultet
på intet vilkor skulle tillåtit att praktisera. Den, till

hvilken man satte största förtroendet ocli som inom hof-
vet mest anlitades, var apotekaren mäster Daniel Wiirtz-
burg, österrikare till nationen, egentligen ett slags äf-
ventyrare, under kriget hitkommen, och om hvars an-
