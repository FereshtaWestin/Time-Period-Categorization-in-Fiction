
54
satte, försökte underlätta preussarnes stormning. Med
företaget gick det olyckligt. Preussarne blefvo slagne
och togo förrädaren med sig. Anfallet skedde just på
den skansen der våra tre landsmän hade kommandot,
så att de fingo utstå en hård dust ; men allt gick bra. »
»Gud jag tackar dig att du vakar öfver min älskling
och hans kamrater», sade modren i det hon med
sammanknäppta händer riktade en tacksam blick mot
höjden. »Men, herr kyrkoherde, kan ni ej vänja er
af med att kalla mig vid mitt ursprungliga namn?»
»Nej, min goda fru, ni vet att jag var er ädle
mans vän och lärare; skulle jag då ej vörda hans
maka och benämna henne så, som hon förtjenar? "Var
lugn. Ingen mer än jag och min hustru veta att ni är
hans maka.»
»Ni skall ha tack för er grannlagenhet.»
»Men mitt andra ärende är, att jag skall få taga
Gertrud med mig hem på ett par dagar. Mina döttrar
längta efter henne, den snälla flickan, och äfven min
hustru. Ger ni er ert samtycke dertill?»
»Med nöje, herr kyrkoherde. Det är mig en verklig
glädje då min dotter någon gång får vistas i ert
hem. Gertrud!» ropade hon till den yra flickan, som
med fladdrande lockar kom springande.
Då hon kom i dörren och fick syn på den gamle
mannen, störtade hon fram -till honom, hoppade upp i
hans knä, och slog sina armar om hans hals.
»Plicka, flicka!» ropade modren. »Ar det skick
att så bära sig åt.»
»Det gör ingenting, farbror blir inte ond på sin
flicka ändå, eller hur?» sade hon i det hon såg den
gamle trohjertadt i ögonen.
En mera skön och betecknande tafla af lifvet
kunde man aldrig se. En målares pensel skulle här
funnit ett föremål fullt värdigt hans möda. Den gamle
vördnadsvärde med de hvita lockarne fladdrande kring
den höga jemna pannan; den på den unga flickan
fästade innerliga blicken; den unga flickan i hans knä,
blandande sina guldgula lockar med den gamles silf-
ver och med sina ljufva oskuldsfulla ögon skälmskt
blickande på den gamle, se der en tafla, som knappast

får sin like. ï)et var ålderdomen och barndomen i
ljuf förening. »Rätt så min snälla flicka», sade gubben i det han
smekande strök de rika lockarne ur flickans ansigte.
»Men nu har jag två saker att berätta dig. Rörst skall
jag tala om för dig att Axel är frisk och kry. August
Lind har skrifvit hem.»
»Och ej Axel», sporde Gertrud, litet missnöjd
öfver brödrens förmenade köld.
»Min snälla Gertrud. En officer har ej tid att
skrifva när han vill. August skrifver att Axel gerna
velat skrifva, men var hindrad af sin tjenst.»
»Jaså», svarade flickan, glad öfver att brödren
var frisk. »Och det andra då?»
»Jo, att du nu ska’ följa mig hem. Flickorna vänta
på dig.» »Om jag får för mamma», sade Gertrud och kastade
en bedjande blick på sin mor, som leende sade
i det hon hotade henne med fingret:
»Jaså, du vill lemna mig nu, stygga flicka?
Jag kunde nog tro att flickorna Hultgren skulle hafva
platsen före mig.»
»Nej, goda, älskade mamma!» ropade den vackra
flickan i det hon slog sina armar om modrens hals.
»Du är mig kärast, det vet du nog, fast du bara vill
skämta. Säg mamma, var det inte bara gyckel af dig
att säga så?»
»Jo, mitt älskade barn. Jag ville bara höra hvad
du skulle svara vid min fråga.»
»Ack det vet du nog, mamma lilla, att jag älskar
dig högst.» »Högre än Gud?» frågade kyrkoherden med sin
djupa allvarliga stämma.
»Nej, goda farbror!» sade Gertrud och hoppade
ånyo upp i gubbens knä. »Gud är min första tanke
när jag stiger upp, och min sista när jag lägger mig,
eljest mamma och Axel.»
»Och inte mig?»
»Jo visst! Nej nu ä’ ni stygga båda två och vill
bara göra mig ledsen», sade Gertrud i det en tår
hängde i hennes iånga franslika ögonhår.

56 »Kom nu min flicka, så ska’ vi gå», fortfor gubben
ock steg upp.
»Genast, farbror lille!» Och i ett var den ystra
ungen försvunnen och inkom straxt derefter, iklädd
hatt och kappa. De ljusa lockarne voro nu i fängelse.
En och annan försökte väl att göra sig fri från hattens
tvång, men instufvades genast af Gertruds späda händer.
Yid fönstret stod modren och såg efter de bortgående.
Nu vände sig den unga flickan om och då
hon varseblef den älskade gamla nickade hon småleende
och kastade till henne en slängkyss.
»Gud beskydde dig för alla frestelser, du oerfarna
barn!» hviskade den åldriga och försvann inåt
rummet der hon nu var ensam, ensam med sina
tankar fästade vid de älskade barnen. En och annan
suck höjdes till den afiidne maken för hans eviga väl.
På landsvägen, som gick emellan Malmö och Helsingborg
färdades en ensam fotvandrare fram med
snabba steg. Han tycktes kafva gått långt, ithy att
den rensel han bar på ryggen jemte hans kläder voro
alldeles hvita af dam. Det var Matts. Sedan vi sist
sågo honom hade han förändrats betydligt. Hans förut
krokiga gestalt hade blifvit mera lutande, men det tofviga
håret var ännu sig likt. De små, djupt lfggande
ögonen hade en hemsk glans och mer än en gång
flammade de till såsom eld. I handen bar han en
tjock knölpåk, på hvilken han stödde sig.
»Sven tror väl att jag svikit min ed!» mumlade
han för sig sjelf, »men det är ej så. Fastän du ännu
ej hört af mig, så ska’ du ej tro att jag är en sådan
usling heller. Du känner inte Matts. Hvad han satt sig
i sinnet ska’ också utföras om alla djeflarne satte sig
emot. Först vill jag uppsöka min farbror, som lär bo
här emellan Malmö och Helsingborg, och sedan, sedan
bär det af på jagt efter en af menniskoslägtets största
bofvar. Ha, Anna, du ska’ blifva hämnad, grufligt
hämnad.» \

- w >*r
5 /
Försänkt i djupa tankar fortsatte han sin väg,
då han var nära att blifva öfverkörd.
»Se opp! menniska!» röt en grof stämma till
Matts, som knappt hade så mycken tid att han hann
springa nr vägen,
»Det skulle allt vara skönt att få åka», tänkte
Matts, »men jag kan ju fråga honom om han vet hvar
farbror min bor.»
»Hör på, min kära ni!» sade den på vagnen sittande
mannen, en stor, groflemmad gestalt med öppna
ärliga drag. »Hvar är ni ifrån?«
»Ifrån Danmark!» sade Matts i det han fattade
i halfhäcken för att underlätta gåendet. Mannen, som
märkte att han var trött bad honom, tvert emot de
svenske bönd ernes sed, att sitta opp »fast det var
ett skralt åkdon».
»Tack!» sade Matts i det han vigt klättrade upp
i häcken och satte sig på bondens uppmaning bredvid
honom på den, tvärs öfver häckbrädena lagda brädan
»Hvar är ni ifrån, kära far? Ni talar inte skånska?»
»Neej!» svarade bonden. »Jag är från Småland
och har bott i Skåne endast en månad. Men hur går
det med tyskarne? De få ju smörj?»
»Ja, ibland, men de ä’ så förbaskadt många, så
att om man slår ihjel en, så kommer det tio igen.»
»Ah Helsicke!» utropade mannen med gapande
mun. »Då ä’ de trull.»
»Nej vas serra ! Men de ä’ så många, så om en
dör, så skicka de fram tio andra i stället.»
»Jäkeln de ä’ inte goa å ta’s me’ då.»
»Ahjo, bara man slår och sticker på dem, så
springa de snart sin väg.»
»Det skulle va fanken så roligt att få ta’ ett
kravetag med dem, tycker jag», sade'bonden och visade
med stor förnöjelse sina muskelstarka armar.
»Tror ni att ja’ inte’ skulle kunna slå en i backen så
han skulle bli bara en våter fläck?»
»Det tror jag nog, ni ser så stark ut, att ni åtminstone
skulle kunna ta’ tre, eller fyra preussare i
hvardera handen», svarade Matts, som märkte att den
gamle gerna tyckte om smicker, och det förfelade ej
' *

5ê
heller sin verkan på honom; ty ett gladt småleende
krusade hans läppar.
»Tror ni det? Nåja, kan så va’. Det är allt vår
Herre vi ha' te’ å tacka för hva’ vi fått.»
»Hätt sagdt; men förlåt mig att jag är näsvis och
frågar hvad ni heter. Ni har bevisat mig en verklig
välgerning då ni låt mig åka ty jag har gått ända
ifrån Malmö i dag.»
»Åh, tacka inte. Det är hvars och ens skyldighet
att hjelpa sin nästa, säger vå’n kyrkherre och de’
ä’ allt sannt. Jag heter Peter Mattsson, och ni?»
»Peter Mattsson!» ropade Matts och hade så när
ramlat af vagnen af pur glädje att han så oförmodadt
träffat den han sökte. »Jag heter Matts Mattsson,
och ni är min farbror.»
»Jag! Hvad säger ni? Skulle du vara Jönses son,
han som flyttade till Danmark?»
»Ja. Det är riktigt. Par låt helsa er så mycket.
Han är frisk och kry.»
»Pördöme mig om jag ännu regalt vet hva’ jag
ska’ tänka!» utropade bonden och gned sig med afviga
handen i ögonen. »Det låter otroligt. Far din bor ju
i Danmark?» »Ja!»
»Och du är här!» Hur f-n kommer det sig?»
»Det ska’ ni få veta se’n farbror. Ni helsar mig
ej en gång välkommen.»
»Topp pojke!» sade farbrodren och kramade Matts’
hand så att det knakade i lederna. Men denne behöll
dock sitt mod och såg helt obesvärad ut, ehuru det
sved erbarmeligt.
»Du ser mig just ut att vara en duktig pojke
du. Puter har du i dig det märker jag nogsamt. Det
ska’ bli roligt' när vi kommer hem. Hur länge vill
du bli qvar?»
»Bara ett par dagar om farbror tillåter», svarade
Matts. »Ja, gerna! Hör du!» fortfor farbrodren och såg
helt förnuftig ut. »Har du inte lust att qvarstanna i
Sverige och bli hos mig. Du må tro att jag har ka-
tiga flickor. Håcken vill du ha!»
■■■■■■

59
Matts skrattade lijertligt åt farbrodrens rättframma
sätt. Planen var god och ett sådant anbud var ej att förkasta;
men hämnden stod som ett hemskt spöke emellan.
Med ens var tanken på hvila försvunnen. Men
för att ej bedröfva sin hederlige slägting med ett af-
slag lofvade han att tänka på saken. Först bade han
angelägna göromål att utföra i Danmark, sedan sade
han sig vilja återkomma till Sverge.
Farbrodren gillade hans plan. Under detta och
dylika samtal hade de ändteligen hunnit fram till dennes
gård, som låg framför dem och såg så ståtlig ut,
att Matts nästan ångrade att han gifvit Sven något
löfte. Nu kunde han ej qvarstanna, pligten kallade
honom annorstädes.
Ekipaget körde upp på den rymliga stenlagda
gården. Mor och flickorna, hvilkas skarpa ögon varsnat
en främmande med far, samt att de voro goda
vänner, stodo på förstugubron och gjorde den ena bocken
efter den andra, mor med köksknifven i ena handen
och en gåshalfva i den andra, flickorna med nystpinnar
och blåntuttar, hvilka de i brådskan ej haft
tid att kasta ifrån sig.
»Fram med smör och brö’ och bränvin, mor»,
kommenderade fadren i det han pustande trädde in. »Här
ha’ vi en pojke, som ta mej racken inte ger efter för nå’n.
Det är min brorson ska’ ni veta. Nå töser, hvad stå
ni och gapa om! Gå och slå’n i näfven. Fast han är
från Danmark behöfver ni inte va’ rädda för honom»,
och härvid grinade den hederlige mannen högst förnöjd
med sitt tal.
De unga kusinerna, i synnerhet flickorna, voro till
en början förlägna. Matts kom sig först för och hel-
sade dem på sin brutna svenska så godt han kunde,
hvarefter det bar af in der »flaskan» vänligt blänkte
på den hvita duken. Gubben söp Matts till. Mor och
flickorna skulle också göra detsamma ty eljest menade
de att gästen ej skulle komma att trifvas ; men de
bara läppjade på drycken.
Fadreu, som blifvit helt upprymd, dels af supen
— han hade tagit fyra i staden — och dels deraf, att
han fått helsningar från sin bror, som han hjertligt höll

60
af, genom hans egen son, samt dels emedan han hade
ett parti i perspektiv med sin rike systerson, började
att smått gyckla med sina döttrar om fästmän och dylikt,
hvarvid de blygt siogo ned ögonen och förlägna
tummade för klädes sn i b barn e, menande att far pratade
tokeri alltihop; men kastade dock förstulna blickar på
kusinen. Slutligen då » tersen» gick steg fadrens raljeri till
sin höjd, i det han med allvarsam min sade:
»Den utaf er flickor, som vill ha’ honom ska’
komma hit och ge honom förlofningspussen ! »
Usch hvad det blef lif i töserna. Liksom på
ett gifvet tecken störtade alla tre upp och flögo med
hiskelig fart på dörren. De unnade knappast hvaran-
dra att komma ut, i det hvar och en ville komma
först. Två utaf dem tappade träskorna, den tredje
halsklädet. Men slutligen kommo de ut och smällde
igen dörren så att rummet darrade.
»Det var tusan», utbrast Peter förvånad. »Ingen
vill ha’ dig, min gosse. Ja då kan ingen hjelpa det
men det blir nog bra med tiden.»
Inom sig tänkte Matts: »Det skulle jag verkligen
önska om ingen ville. Jag har annat att tänka på
än flickor, och dessutom bor Annas ljufva bild ännu
i min själ. Ingen annan får uttränga den.»
Snart kom qvällen och Matts, som var ganska
trött, lade sig med glädje för att riktigt få sofva ut
och hemta krafter till återfärden. Och här, hos sin
hederlige farbror Peter, lemna vi honom nu, for att
återvända till Danmark. Längre fram återfinna vi
honom nog och då i fullt arbete med att utföra hvad
han lofvat den hederlige trädgårdsmästaren Sven.
V.
De unga.
En vecka efter de på Horsens timade händelser,
hvilka, utan Axels eller rättare sagdt Svens mellan-

komst, kunnat liafva så menliga följder med sig, satt
den vackra Agnes Bille djupt nedbäddad i en länd-
stol och lutade begrundande det lockiga hufvudet i
handen. Genom illdådet hade hon blifvit häftigare angripen
än hon sjelf trodde. Hennes svaga nerver
kunde ej motstå skakningarne, som brottet förorsakade
hos henne. Hon blef allvarsamt sjuk. Men genom
en från fästningen anländ skicklig läkares outröttliga
bemödande blef hon snart återställd så pass att hon
kunde sitta uppe. Gå ut förmådde hon ännu inte.
Hennes tankar voro sysselsatta med att utleta anledningen
till hennes bortröfvande. Men hon kom ej
långt, ty hon hade ej- det minsta igenkänt mannen.
Detta var för henne dunkelt. Masken hade blifvit
hittad morgonen efter striden, men ej heller den kunde
leda till något resultat. Att rofvaren var preussare
det visste hon. Men hans namn . . . hans namn? . . .
Längre än så kom hon icke. Hvilken var då slutsatsen
af hennes funderingar? Jo, att hon var lika
klok nu, som då anfallet skedde.
»Om jag bara kunde få träffa min räddare», tänkte
hon, »han kanske kunde lemna mig några upplysningar.
Det är besynnerligt», fortsatte hon, »att han ej låtit
se sig här sedan den der rysliga natten. Månne han
är ond på oss för min mors handlingssätt emot honom.
Men nej, så kan det ej vara. Han bad ju herr Lind i går
då han hade vakten här, att han skulle framföra hans
ödmjuka helsning till oss och således är det en annan
orsak hvarför han ej kommer. Han har kanske sträng
tjenstgöring. O, det kriget, det kriget, det skiljer då
grymt många åt . . . men hvad säger jag! . . . Dock
här för mig sjelf må jag gerna kunna ransaka mitt
hjertas känslor.»
En djup rodnad spred sig öfver den bleka kinden
och med handen på hjertat, liksom ville hon
hämma dess stormande slag, hviskade hon sakta, som
en susning i den milda sommarqvällen: »Axel! Axel!
»Ja, jag älskar dig, hvarför förtiga det nu, då
jag är ensam med mina tankar och . . . min smärta.
Min smärta», fortfor hon, och den förra blekheten
hade vid sista ordet intagit rodnadens plats. »Min

62
smärta. Hvarför smärta? Hvarför lida? Kanske han
älskar mig? Men nej! Hur skulle han kunna det!
Han har ju ej sett mig mer än den der natten, då han
som en räddande engel kom till min hjelp. De sekunder
jag då såg honom voro tillräckliga för att i
mitt hröst upptända den kärlek, som måhända skall
göra mig olycklig.»
En djup suck trängde vid dessa ord fram ur den
unga flickans bröst. En suck från djupet af ett älskande
hjerta. En aningens suck till den sällhet hon
måhända var dömd att evigt försaka.
»Hur skön, hur stolt var han ej, då jag såg
honom», fortsatte den unga flickan sin monolog. »Han
ensam tycktes vara ämnad att herrska öfver alla,
och... han är svensk, svensk», upprepade hon långsamt
och allvarligt i det hon lade högra handen på
den bländande pannan, »han älskar kanske en flicka
i sitt fosterland, en flicka värdigare hans kärlek än
jag, en dotter af det arma betryckta Danmark. O,
desse svenskar, de äro alla hjeltar. Hvad jag älskar och
vördar dem. Hvad deras historia är rik på bragder,
och Axel är en svensk, han är en af det stolta Sveriges
söner, hvilkas namn beundradt och älskadt trängt
ända till de aflägsnaste delar af jorden. Sjelfve indianerne
känna deras store konung Carl XII. Men
jag undrar hvem som skall hafva vakten i morgon.
Ack, om det vore han!»
Sakta sjönk hennes hufvud ned mot bröstet. De
långa ljusa lockarne insvepte henne som i en slöja.
Hon tycktes, nej hon glömde allt omkring sig. Hon
lefde endast i tankarne på den älskade, och märkte
ej att modren, som dold bakom en dörr och afhört
hennes sjelfbekännelse, leende smög sig bort.
Plötsligt spratt den unga flickan till. Hon hörde
kommande soldaters taktmässiga steg. Hon sprang
upp, ilade till fönstret och.......... rodnade starkt.
Hvad hade hon då sett, som kunde åstadkomma denna
rörelse. I spetsen för soldaterne såg hon Axel marschera upp
på gården, afdela manskapet och sjelf taga plats i skogs-

63
brynet. Dold bakom gardinen såg Agnes allt detta
och hennes hjerta bultade som om det ville spränga
bröstet. Med en ljuf suck lade hon handen derpå,
och ett ljuft leende krusade hennes vackra läppar, ty
hon såg ynglingens blickar oaflåtligt riktade på byggnaden.
I ett forbyttes hennes svaga rodnad till en blodröd,
då hon såg honom med snabba steg skynda sig till
stora dörren. Hon hann knappast sätta sig ned, förrän
dörren gick upp och Axel stod rodnande och bugande
på tröskeln. Hans rodnad spred sig äfven
öfver hennes kinder. Ett ögonblick sänkte sig blic-
karne djupt i hvarandra men sedan han någorlunda
hemtat sig ifrån den första öfverraskningen, nalkades
han den unga flickan med en ledig bugning och frågade
efter hennes mor.
Denna, som var i ett rum näst intill, hade hört
hans fråga och inträdde till de båda unga just som
Agnes var beredd att svara.
»Är det etatsrådinnan Bille jag har den äran att
se?» frågade Axel med en djup bugning.
»Ja, min herre!»
»General Gerlach utber sig den äran att få af-
lägga ett kort besök här i afton. »
»Generalen är välkommen.»
Axel, som med en bugning' ville aflägsna sig, hindrades
af den gamla, som rörd fattade hans hand, i
det hon med tårar i sina vackra ögon sade:
»Er, min herre, hafva vi att tacka för mycket.
Utan er behjertade handling skulle vi varit förlorade.
Emottag således här vår innerliga tacksamhet. Jag
vet nog att jag uppförde mig ganska ohöfligt emot
min och mitt barns ädle räddare, men ni bör.ej döma
mig för hårdt. Earan i hviiken Agnes sväfvade kom
mig att i er se min dotters bortförare, emedan det var
er jag först fick se.- Men ...»
»Min fru», sade Axel i det han bugade sig, »anse
det som en obetydlighet, hvarför jag ej är någon
tack värd. Det skulle verkligen mycket glädja mig,
om mitt uppträdande i någon mån kunde afvända
faran. »

G 4 »Säg ej så, vår ädle räddare», sade Agnes under
en skär rodnad. »Ni måste emottaga vår innerliga tacksamhet
för ert uppträdande här till vårt försvar, och
det skulle vara både min och min mor en verklig
glädje om vi finge räkna er såsom en vän. Ty i annat
kunna vi ej afbörda oss den skuld vi äro skyldiga
er. »
»Min fröken», svarade Axel, tjusad af den unga
flickans melodiskt klingande röst, »jag är oändligt
tacksam för eder välvilja emot mig, en ensam utlanding,
känd af ingen här, och det skulle således vara
ganska förmätet af mig att uppträda med några pretentioner.
»
»Tvärtom, herr löjtnant», svarade modren. »Ej
allenast ert ädla handlingssätt den der fasansfulla natten,
utan äfven ert uppträdande såsom en försvarare
emot våra fiender, ehuru ni kunnat uteblifva, berättigar
er till alla mine landsmäns tacksamhet. Men sitt
ner. Ni har väl ej så brådtom?» frågade hon då han
med en djup bugning gjorde sig redo att afträda.
»Jag måste afskicka ett bud till generalen med
svar angåénde hans tillärnade ankomst hit.»
»Sedan torde ni vara god och göra oss den äran
att, såvida det roar er, tillbringa en stund i vårt sällskap.»
Axel lofvade att, komma tillbaka, hvartill ej litet
bidrog Agnes bedjande blickar. I ett rus af lycksalighet
vandrade han ut och märkte ej fyra vackra
ögon som följde honom. Två med ett uttryck af moderlig
kärlek, de andra två med en älskarinnas ljufva,
trånande eld.
Axel älskade Agnes med sin första kärlek. Under
hennes sjukdom hade han hvarje dag genom de
posterande soldaterne vid Horsens låtit efterfråga hennes
tillstånd och räknade med feberaktig otålighet da-
garne, som återstodo till hans tur kom att föra befälet
öfver vakten.
Nu hade han sett henne, talat med henne. Han
var hänryckt, och det var ej utan att han i sitt hjerta
tackade Conrad, som ställt till spektaklet, hvarigenom
han kommit i tillfälle att få lära känna denna ljufva

65
flicka. Han trodde sig till och med hafva märkt af
hennes blickar att hon var mer än tacksam. Men
denna tanke förjagades straxt i det han ställde för
sina blickar sitt låga obemärkta stånd och ofrälse
namn, da hon, den älskade var af adel, och hennes
far i stort anseende. Icke skulle han tillåta en förbindelse
emellan den obemärkte svenske underlöjtnanten
Stolpe och sin dotter, den högättade fröken Bille.
Af dessa tankar sjönk han betydligt från sin säll-
hetshöjd och med vemodiga känslor inträdde han åter
i det rum han nyss lemnat och fann der sina tankars
föremal i samma ställning och med samma ljufva leende,
som då han först kom.
Den unga flickan gjorde med den snöhvita, nu
betydligt afmagrade handen, en rörelse åt Axel att
taga plats i en soffa, som stod straxt bredvid der
hon satt. »Ack, min fröken», sade Axel sättande sig, »er
godhet emot mig sträcker sig allt för långt. Dock skall
jag. alltid varmt bevara minnet af dem, som åt en
fattig yngling skänkte sin vänskap. Minnet af er
skall alltid blifva mig en ljuf känsla och mina böner
skola alltid följa er, höjda för er välgång.»
»Tack, löjtnant Stolpe», sade Agnes med ett ljuft
leende. »Vill ni äfven gifva oss er vänskap, så äro
vi tacksamma. Och om en dansk flickas vänskap kan
skänka er nagon tröst, så är jag tillräckligt belönad.»
Axel betraktade den älskliga flickan med hän-
ryckta blickar. Han älskade henne ju mer han betraktade
henne. Men han kufvade sina häftigt svallande
känslor och svarade med vemodig röst:
»Er vänskap skall alltid blifva mig helig. O,
hvad min älskade mor skall fröjdas då hon får veta,
att tva ädla menniskor omfatta mig med sin vänskap.
Hon skall anse det som en högtid.»
»Ack berätta mig något om er mor», bad Agnes
med en varm blick på den vackre ynglingen, hvilken,
när han talade om sin mor, blef dubbelt vacker.
»Gerna, min fröken, om det roar er att höra.»
Derpå talade han om sin älskade mor, sin lilla
älskade syster och det i så eldiga ordalag att Agnes
De frivillige. 5

06
ljuffc småleende fastade på honom sina sköna ögon
med ett eget uttryck, ett sådant som endast älskande
