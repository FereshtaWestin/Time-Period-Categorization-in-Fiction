hvilket, utan att förtjena någon historia, dock har ett slags
sadan, som börjar år 1411, då detta folk för första gången
visäde sig i det kristna Europa; han härstammade'nemli-
gen fran de sa kallade Tattarne eller Ziguenarne.
Man har sig bekant påståendet, att detta folk skall
vara beslägtadt med Hindostans föraktade urinvånare, de
sa kallade Parias; men huru sig dermed förhåller, lär aldrig
kunna utredas. Det sannaste, man om Ziguenarne kan
saga, är, att de på menniskoslägtets stora haf utgöra en
grumlig våg, som redan för århundraden sedan började bryta
sig mot stranden, men hvars brytningsprocess ännu torde
behöfva sekler.
Straxt efter sitt första uppträdande i Europa lägrade

Ziguenarne sig utanför Hamburg, der de, knappast halfkläd-
da, men försedda med guld och smycken, först uppväckte
både beundran och medömkan samt derefter för sin oärlighet
både der och annorstädes fruktan och afsky. Ar 1517
visade de sig första gången i Sverige, der de vid tiden för
vår berättelse voro så talrika, de någonsin varit; och detta
lösdrifvande folk bidrog ej litet till oordningen och oredan
i vårt, den tiden betryckta fädernesland.
Från detta folk härstammade således Göran, som kommer
att spela en roll i vår berättelse.
3:öje 3lapitCet.
Beda och hennes frände.
IJpphunna på gatan, utbytte den lille och Tönne några
ord, hvarefter den förre gick den uppåt torget ledande
Munkgatan, under det den senare vek af till venster och
tog vägen nedåt den så kallade Sandviksgatan, gick förbi
en af konung Johan III i stadens sydöstra hörn anlagd
trädgård, samt slutligen insteg i ett hus af sten, beläget
vid Södra Ports gata.
Detta hus hade varit en på sätt och vis andlig tillhörighet.
Under katolska tiden funnos nemligen i de ilesta
af Sveriges städer så kallade andliga gillen eller brödra-
samfund, föreningar, bestående både af andliga och verlds-
liga medlemmar samt hafvande till mål inbördes uppmuntran
till gudsfruktan och goda gerningar. Ledamöterna, af
hvilka de verldslige voro både män och qvinnor, samlades
vissa aftnar i gillestugan för att med lekar roa sig, afhöra
musik, rådpläga och i gammalt svenskt godkändt (hvaraf
man har benämningen gilladt) öl dricka Guds och helgonens
skålar. Dessa sammankomster voro således pa en
gång klubbar och soiréer, men saknade spel, och i stället
bärande den tidens religiösa prägel.

Kalmar hade haft fem dylika gillen, och det hus, uti
hvilket Tönne insteg, hade tillhört det rika och ansedda
S:t Annas gille, men vid reformationen blifvit inköpt af en
borgare, hvars sonson nu egde det.
Uti ett i södra delen af detta hus varande rum satt
vid samma tid en ung, mycket vacker qvinna. Hennes gestalt
var hög och smärt, ögonen blå, och det mörkbruna
håret föll i lindrigt böjda lockar omkring ett ansigte, hvars
hy väl var något blek, men fin som den vilda rosen. Hon
var sysselsatt med något handarbete framför en lampa, som
spred sitt sken till ett utanför varande rum, och allt emellanåt
såg den unga qvinnan, hvars namn var Beda, bortåt
en i rummet varande soffa, der en sjuk hvilade.
Just då Tönne steg in i huset, uppvaknade den på
soffan hvilande mannen, frågande:
„Beda, är du inne?“
„Ja, Eskil. Jag trodde, du sof.“
„Jag slumrade en stund; men sömnen flydde snart
från mitt läger,“ svarade mannen, som var blind. „Allt,
utom den beständiga natten, tyckes vilja öfvergifva den
blinde. “
„Drömde du ej något ?“ frågade Beda, i afsigt att leda
hans tankar från hans sorgliga belägenhet.
»Om jag drömde något?“ upprepade han, och torkade
sin fuktiga panna. „Jo, jag tyckte, att det var sommar och
midsommarfest, syrenen och blomstren ångade skönt från
konung Johans trädgård, och jag gick till rådhuset för att
medfölja borgerskapet i procession till kyrkan, der vi skulle
hålla tacksägelse för en nyss afslutad fred, hvilken upp-
lyftat vårt kära fädernesland till makt och ära. Kommen
till kyrkan, såg jag dig, sittande framme vid predikstolen
på samma säte, som min mor brukade sitta. Du var klädd
i högtidsdrägt, och jemte dig satt din frände.“
,,Sven Tydickera ropade Beda, och blef ännu blekare
än förut. „Ja, din frände,“ blef svaret. „Och jag sjelf var klädd
i präktig drägt, hvilket ej är ett godt tecken.“
„Hur så?“

^ Jo, om man drömmer, att man, präktigt klädd, befinner
sig i kyrkan, dör man det året,“ svarade Eskil, och
fortfor: rDå jag kom hem, stod du på trappan, huld och vänlig,
välkomnande mig på samma sätt, min fromma moder
brukade mottaga min fader, och inkommen fann jag allt
så gladt och trefligt. Hackadt granris prydde golfvet, blommor
fönstret, och öfver sotfan, der jag nu befinner mig,
hängde den vackra taflan, som min far köpte af en dansk
skeppare, och som föreställer doktor Mårten Luther i "W orms.
Hänger denna tafla här ännu?“
„ Ja, Eskil,“ svarade den unga' qvinnan, och såg på en
i rummet hängande, gammal tafla.
„Än det lilla marmorbordet, som farfar köpte, da klostret
indrogs?“ „Äfven det är qvar och står i gästrummet."
„Godt, Beda; du är snäll, som vårdar dessa minnen •
från mina kära föräldrar. Men latom oss fortsätta."
„Då vi stego in, kommo våra små . . . Men huru är
det, Beda, hafva vi några små, eller ..."
En skär rodnad färgade den unga qvinnans kinder,
och hastigt vände hon sig bort från Eskil, ej ihagkomman-
de, att det ständigt var natt för den blinde.
Tönne, som under tiden inkommit i yttre rummet, steg
nu in, och vid hans åsyn utropade Beda med glad öfver-
raskning hans namn. o
De voro ej okända för hvarandra. Redan flere ar
hade Tönne varit bekant för Beda, hvilket han blifvit pa
följande sätt.
Sommartiden brukade han vara sysselsatt med att till
Danzig och andra utländska östersjöhamnar utföra huggen
ölandssten eller så kallad ölandsmarmor.
Detta var ett farligt yrke, ty konung Johan, som mycket
gynnat Kalmar stad, hade upphäft Öländningarnes handelsfrihet
och genom ett öppet konungabref befallt, att
Öländningarne hädanefter skulle föra sitt lands produkter
endast till Kalmar. Härigenom föll den huggna stenen i
pris, hvarigenom hundradetals Öländningar råkade i fattigdom.

Men Kalmareboarne hade ej heller vunnit på dennaiijri
förordning, ty Ölandsfolket började kringskära konung Jo-: C
hans påbud, och snart uppstod en smyghandel, som ej af-lä
utan tilltog, fastän Kalmar stad, för att undertrycka den-i
samma, utrustade fyra fartyg, hvilka ständigt lågo i sjön a
att bevaka Ölands kuster. Det gick här såsom annorstä-j
des, att olämpliga lagar och privilegier, utfärdade till en-i
skiltes fördel, lägga band på det allmänna och hindra in-i
dustriens tillväxt och utveckling. De af öns befolkning,,
som voro medgörliga, nedlade sitt förut lönande, men nu så
litet gifvande stenhuggeri och började åter odla de magra1
„alvaren“ (en sorts på Öland varande halföknar); men de
andra öboerna huggo nu som förr sin sten och utsmuglade,:
så mycket ske kunde, till utlandet samt tillbytte sig utländ-l
ska varor, dem de dels hemförde och dels insmuglade tilll
svenska städerna.
Tönne befattade sig ofta nog med att frakta Ölands-i
marmor utomlands, och på sommaren år 1607 hade 'hand
begifvit sig till det Danmark då tillhöriga Bleking, hvaresti
Danskarne den tiden voro sysselsatta med uppbyggandet af.
den nya staden Christianopel.
Då han här afyttrat sin last och ämnade återvända, i
kom till honom en flicka och bad att få medfölja till Kal-:
mar, der hon sade sig hafva en frände på sin faders sidai
vid namn Sven Tydicke, och denna flicka var Beda.
Tönne hade hört denne man omtalas såsom en hård:
och hjertlös menniska, hvarföre skepparen ej spådde henne f
något vänligt emottagande, men dock lät henne medfölja, i
Under resan till Kalmar fick Tönne veta, att Beda var 1
dotter till en fattig, afliden prestman, som ingått äktenskap [
med en adlig jungfru, hvars slägtingar fördenskull ej vidare (
erkänt henne.
Beda hade nu förlorat båda sina föräldrar, och inse- ■
ende, att de välborna fränderna ej skulle igenkänna henne,
begaf hon sig, hoppandes på Sven Tydickes ädelmod, till
Kalmar. Men då hon anlände dit, fann hon hans dörr för sig :
stängd, och hans hjerta tillslutet.

Tönne var sjelf nästan utan hem och måste under
förklädnader vistas i sitt fädernesland samt kunde ej göra
mycket för den unga flickan; men genom hans omsorg fick
hon tjenst hos en förmögen borgareenka i staden.
Denna enka hade kort förut blifvit hemsökt af en stor
olycka, i det att hennes ende son, en ung och hurtig borgare,
insjuknat i kopporna.
Yaccinationen var ännu ej bekant i vårt fädernesland,
läkarekonsten låg i linda, ja, Sverige hade först några decennier
förut fatt sitt första apothek, och denna ort hade
ännu ej något, och fastän de läkare, man hade, gjorde allt,
hvad de kunde, blef dock den unge borgaren, hvars namn
var Eskil Hansson, blind i sjukdomen.
Han försjönk derefter i ett svårmod, som tidtals antog
karakter af vansinnighet. Att vårda honom blef nu uppdraget
åt den unga flickan, och hennes milda ° röst blef
snart den Davidsharpa, som, då den blindes svåra stund
var inne, stillade stormen i hans bröst.
Han fästade sig mycket vid henne, och^ modren, som
fattat stor tillgifvenhet för Beda, beslöt att på sitt sätt göra
de båda unga lyckliga; hon föreslog nemligen, att den unga
flickan skulle blifva den blindes sjuksköterska för lifstiden,
hans följeslagarinna genom lifvet.
Beda, som till modren ansåg sig stå i stor tacksamhetsskuld
och som ömkade sig öfver den sjuke, hvilken
utom dem ej hade någon huld eller vän i verlden, efterkom,
fastän efter en strid med sig sjelf, den gamlas önskan,
och ett år efter sin ankomst till Kalmar var hon den blindes
maka. . .
Yi sade, att hon måst utstå en strid med sig sjeli,
och detta var äfven fallet, ty hon hade fattat en mer än
systerlig tillgifvenhet för Tönne, som älskade henne, hvilket
hon dock ej förr än efteråt fick veta.
Eör Tönne hade Bedas ankomst till Kalmar varit detsamma
som en mild stjernas vänliga steg; men detta sken
försvann, då hon gaf en annan sitt löfte, och nu blef hans
väg mörkare och dystrare än tillförene.
Och var väl Beda lyckligare?

Men nu var hon emellertid ej den fattiga tjenstflickan,
hon var den förmögna borgarhustrun, och dessa hennes
förändrade utsigter gjorde sig gällande, men först och främst
hos hennes slägting, den rike Sven Tydicke, som snart
blef sa nadig, att han behagade påminna sig, det han var
frände till den unga och sköna borgarhustrun. Han tillät
snart sin kära dotter Margareta, en moderlös, vanvårdad
flicka, göra Beda ett besök, och det dröjde ej läuge förr
än han sjelf infann sig.
Men Tydicke brände sig vid glansen af hennes milda,
sköna^ ögon och hennes jungfruliga kinders fina rodnad.
Han återkom allt oftare, förtjust af hennes förstånd, mildhet
och ovanliga skönhet, och snart älskade han den ljufva Beda.
Tydicke^ var handlande och källarmästare i Kalmar
och hade^ både under sin hustrus lifstid och efter hennes
död nagot, som ej särdeles bekymrade honom — med
nit och ihärdighet skött sina affärer; men nu blef han
förändrad: handeln fick skötas af hans biträde, och vinet,
som hans kunder nu sasom förr välvilligt bjödo honom,
behagade honom ej mer. Han hade blifvit kär, men olyck-
ty den han älskade, var ju en annans hustru.
Ofta vredgades han på sig sjelf öfver syn hårdhet, att
boitstöta den fattiga flickan, som några år förut för honom
klagade sin nöd . . . Om han ej gjort det, huru annorlunda
kunde ej mycket nu varit?
Beda hade varseblifvit, att hon ej var för Tydicke
likgiltig, och denna upptäckt förskräckte och oroade henne;
det var derföre hon med glädje såg den ende, egentlige
vän hon egde, nemligen Tonne, inträda.
„Jag kommer, “ yttrade han, „för att till er framställa
en bön.“ „Den är på förhand beviljad,K blef hennes svar. „Hvad
begär ni?“
„Att en ung flicka någon tid måtte få tillflykt i ert
hus. Flickan är min syster.u
„Då är hon äfven min,*' svarade Beda; och några timmar
senare befann sig Elin, som var Tönnes syster, i den
fordna S:t Annas gillestuga.

4: be Kapitfet.
Lustresan på sundet.
Några dagar senare och. en morgon, just da det dagats,
vandrade af och an på vallarna vid Kalmar slott tvenne
på post varande soldater, af hvilka den ene var ung, men den
andre ett gråskägg, som varit med om mången blodig dust
i sina dagar. „ ..o
Den stränga kölden hade upphört, och nu föll nagot
snö, som i små byar vandrade fram öfver sundets stelnade
yta. Den gamle soldaten gick på södra vallen och spejade
allt emellanåt ut åt sundet; men den yngre stod på vestra
och såg på den söder om staden och i slottets grannskap
varande stallgården, der ridknektarne voro sysselsatta med
att spänna hästar för flere släddon, som af slottets förnämare
ungdom denna dag skulle begagnas för en lustresa på
Kalmar sund.
Sedan den yngre så stått en stund, hade släddonen
blifvit förspända, och derefter inkörde stallknektarne pa
slottets borggård, der redan några af dem, som skulle deltaga
i resan, yisade sig.
„Kommer ej aflösningen snart?u frågade den yngre
soldaten, sedan han närmat sig den äldre. ^
„Förargligt att höra och se ungdomen nu för tiden,
brummade gråskägget, hvars namn var Peter Grim. ,, Haller
du ej ut med att stå på vakt en half natt, så är du ej
värd bära gevär för kung och rike.“
„Huru pass duglig jag är i tjensten/4 svarade den
yngre, „få vi se framdeles; men på förhand kan jag säga
dig, att jag mer än en dag förföljt varg och lo under vintern,
och mången gång i strängaste köld statt pa vakt för
villbrådet.“ „Nå, hvarför är du nu så angelägen om att fa slippa
från tjensten?" „Jag ämnar ej draga mig från den; men jag ne-

kar ej till, att jag skulle tycka om, det vaktafdelningen
snart komme och aflöste oss, ty jag ämnar följa med till
Öland.* „Du?“
„Ja, just jag.*
»Och hvem har gifvit dig löfte dertill? Yet du ej att
det blott är förnäma personer, som . . .“
„Jag vet det; men ingen kan hindra mig ifrån att,
da jag är fri från tjensten, påspänna skridskor och försöka
isen: med eller utan löfte följer jag således med på lustresan.*
acker lustresa,“ yttrade Grim och såg pä de uppå
slottstornen befintliga väderflöjlarne; „vacker lustresa. Har
ej sjön efter den starka blåst, vi hade i går, gått upp, så
lär i dag nagot annat inträffa. Yinden står på nordost,
och fastän det lindrat i kölden blåser det dock ganska
skarpt. Bedraga ej alla tecken, så ha vi en fåk innan
qvällen.* „Fåk, hvad är det?“
»Ett yrväder, hvars make man aldrig får se någon
annorstädes än på Öland och här i sundet vintertiden.
Snön framtågar fin som sand och hopar sig i riktiga berg
samt begrafver ej sällan djur och menniskor.“
»Ett yrväder skrämmer ej mig,“ yttrade den unge
soldaten. Men vid dessa ord lade sig gubbens stora ögonbryn
i tjocka valkar, och med allvarsam röst sade han:
BGosse, du skall akta på råd af dem, som äro äldre
och mer erfarna än du. Jag vet, att du får lycka både i
verlden och i kronans tjenst; ty då du för några veckor
sedan kom hit och blef antagen bland garnisonen, blåste
en präktig nordanvind, hvilket är ett godt tecken; men
derföre far du ej vara envis och förkasta erfarna mäns
råd.“ »Är nordanvind ett godt tecken ?“
„Ja, ett karlamärke. Hur tror du väl det skulle gått
för kung Gösta, då han var en ung herre och, förföljd af
danska packet, ilade i Dalarne — hur tror du det skulle
gatt, om nordan ej då brusat öfver landet?*

Den nnge soldaten svarade ej, och Grim fortfor:
„ Första gången då han talade till Dalkarlarna, ilade
nordan öfver berg och dalar, och folket följde honom, ty
det såg, att han hade lycka och välsignelse med sig.“
Här afstannade soldaternas samtal, emedan de, som
skulle deltaga i resan, nu uppstego i slädarna, hvilket Grim
ville åskåda.
Men knappast hade den äldre soldaten ställt sig att
taga den på borggården varande ungdomen i betraktande,
förr än han hårdt fattades i armen af sin unge kamrat,
som yttrade: „Det är hon, jag ser henne.“
„Hvilken?“ frågade Grim.
„Den skönaste af dem. Ser du ej henne ?“
„Jag tycker, de äro insvepta i gråverk allesamman.
Inte ser jag, hvilken som ser bäst ut, och för öfrigt . .
„Åh, jag menar ju det sköna fruntimret, om hvilket
jag talat flera gånger, och som var inne i slottssalen, da du
och jag voro uppe hos herr Helge och framlemnade rekom-
mendationsbrefvet ifrån min fosterfar, vällärde pastor Johannes
Nicolaus i Linhofda. Hon sätter sig nu i det främsta
åkdonet." rGör hon? Men hvem kan det vara, som du blifvit sa
förtrollad i? Jo, nu ser jag — Gud bevare dig, pojke, det
är ju sjelfva fröken Karin."
„Hvilken Karin ?“
„Kommendanten herr Johan Månssons dotter.1'
,,Ulfsparres?" „Ja; en stjerna' af första rangen. Gud bevare dig,
gosse! Att se åt henne vore majestätsbrott för en van-
börding.“ „Yanbörding?“ ropade den unge soldaten och slog
handen på det gamla geväret. „Vanbörding är endast den,
som handlar krypande, lågt och oredligt. Hvar och en,
som redligen sköter sitt kall och härstammar af ärliga föräldrar,
är ej någon vanbörding."
„Den saken får du afgöra med någon annan; men

emellertid vill jag säga dig, att hon är kommendanten, herr:
Johan Månsson Ulfsparres dotter, och således af hög börd.“
„Och jag är endast simpel soldat,“ svarade den un-i
ge soldaten; „men mina förfäder voro lika betydande män:
som . . .“
Här tystnade han tvärt, inseende, att han var på väg
att säga mer, än som anstod en simpel soldat: men gubben:
frågade: „Hvad ville du säga, kamrat?w
,,Ingenting,u svarade den unge, hvars namn var Birger, i
.,Jag ville ej säga något mer . . .**
Här afstannade samtalet å nyo, ty vaktafdelningen an-i
lände och aflöste både gråskägget och Birger, hvilken se-:
nare inom några minuter, gående på skridskor, var på väg:
efter de bortfarande slädarna, som redan hunnit ett godt!
stycke ut på sundet, samt ställde sin färd bortåt det nordost
och ungefär tre mil från Kalmar belägna Borgholm på
Öland. Då han skyndade bort, stod emellertid Grim ännu qvar
pa vallen och såg tankfull efter honom, men väcktes snart
ur sina tankar derigenom, att han varseblef trenne personer
som till häst begåfvo sig ut från den i stadens närhet
liggande qvarnholmen och ställde sin färd tvärsöfver
sundet, bortåt den midt för Kalmar liggande Färjestaden.
„Den der tycker jag mig ha sett förr,“ yttrade Grim
till de bada pa post ställda soldaterna. „Den der, som rider
främst, har jag bestämdt sett förr. Kännen j ej igen honom?
J så väl som jag ha ju tjenstgjort på ön.“
„Det är Friskytten,“ yttrade en af soldaterna.
„Ja, det är bestämdt Tönne i Spjuterum,« svarade den
andre soldaten. „Det är en satans karl, och för kronans
jägare ej god att råka ut för.«
„Man påstår att han smuglar,« yttrade Grim.
„Åh, han gör mycket han. Man säger, att han skjuter
mer än en kronojägare på ön; men man får aldrig sak
med honom.“
,jDet sägs, att skott ej biter på honom.M

„Det kan jag nog tro; ty sådana som han stå i komplott
med den onde.“
„Men Öländningarne tycka om honom.“
„Ja, bevars. Hos hvarenda Ölandsbonde är han som
barn i huset. “
De från Qvarnholmen anländande ryttarne gjorde nu
halt, och sedan de sett sig omkring och, såsom det tycktes,
hållit en kort rådplägning, fortsatte tvenne af dem sin färd
bortåt Färjestaden; men den tredje, som af de på vallen
stående soldaterna blifvit hedrad med benämningarne „Friskytten*
och „Tönne i Spjuterum,* förändrade sin kosa
och red i sakta traf efter de åt Borgholm farande slädarna.
De bortresande hoppades få en glad dag, och början
var lofvande. Slädarne ilade hastigt framåt, och de taflor,
kringliggande nejder framställde, voro storartade. Efter sig
lemnade man det gamla Kalmar slott, som stod mörkt och
allvarsamt, likt en gammal kämpe, hvars afton är ett äreminne
öfver dagens strider; till venster var den skogbe-
växta Smålandskusten, utanför hvilken skär och holmar
stodo likt utposter mot det gamla vikingahafvet; till höger
låg Öland med sina kyrkor och väderqvarnar på landt-
borgshöjden, sina byar och skogar, sina grusade borgar och
stora minnen; rätt fram vidgade sig sundet och sammansmälte
med Östersjön, öfver hvars slätter snön i härar
framvandrade. Der var en stor Idavall, der stora leder
gingo emot hvarandra till strids och föllo, för att genast
uppstå till nya strider.
Men hafvets slätter voro ej tillräckliga för de stridande
snömassorna. De intågade i sundet och gingo mot de
resande, som blefvo utsatta för ett yrväder, hvilket med
hvarje ögonblick tilltog. Och då man kommit ungefär en
mil från Kalmar samt var i närheten af ett på Öland och
i Glömminge socken varande strandhemman, framrusade,
kall som dödens andedrägt, den i fin, piskande snö klädda
stormen; allt större drifvor hindrade åkdon och dragare,
och för snöyra kunde man ej se ett hundrade alnar ifrån
sig; fåken vandrade öfver trakten.
Birger hade följt efter; men det dröjde ej länge, förr

än snön hindrade hans skridskor, dem han måste aftaga.
Derefter fortsatte han sin väg gående, och hunnen fram
till slädarna fann han de i färden deltagande adelsmännen
urstigna och rådgörande.
„Yänd åkdonen och styr hemåt!“ utropade Birger, och
adelsmännen, ej stötta öfver denne nye deltagare i deras
rådplägning, ty ett godt råd var här dyrbart, efterkommo
hans uppmaning; men de hade ej deraf någon fördel, ty
öfver allt hade drifvor hopat sig.
Under det de voro stadda i denna förlägenhet, ankom
en ny resande; det var samme person, som slottssoldaternai
gifvit namnet Friskytten.
Han befallde, att hästarne skulle frånspännas, och man
gjorde ej någon invändning, ty han framsade dessa ord med
en röst, som hade han varit van att ständigt befalla.
Sedan detta blifvit gjordt, lyftade han det ena af frun-:
timren, hvilka äfven urstigit, upp på sin häst, och endast:
yttrande: „Följen mig!M ilade han bortåt det nära liggandel
strandhemmanet, der alla de lustfarande, lemnande sina:
slädar ute på isen, några minuter derefter voro församlade.»
Men sedan desse kommit i skydd mot ovädret, lemnade
Friskytten gården och ställde, ej aktande ovädret, sin färd'
uppåt landtborgshöjden.
Denna så hastigt framträdande och försvinnande per-i
son hade väckt alla de lustfarandes synnerliga uppmärk-:
samhet, och till följe deraf var det ej underligt, att en af:
adelsmännen frågade bonden, hos hvilken man gästade:
„Hvem var den der raske karlen ?“
„Hvilken karl?® frågade i sin ordning Öländningen.
„Han, som förde oss hit?“
„Den tyste jägarn, vet jag. Men håll till godo med
den välfägnad, vi förmå bjuda så rart främmande,® yttrade
bonden, och bjöd sina gäster fram till bordet.
„Den tyste jägarn? Hvad är det för en person?® fort-i
for adelsmannen. »Jo, det är den tyste jägarn,® svarade Öländningen:
naivt. „Men sitt fram, herre, och tag en bit af kakan,
som står vester der på bordet.®

„Tack, min vän! . . . Har ej den der jägarn något annat
namn?“ „Jo bevars: han kallas äfven Friskytten och Tönne i
Spjuterum . . . Men för all del, nådig fröken, eller hvad jag
skall kalla frun för, håll till godo med hvad som ligger
nordost på fatet. Yi äro fattigt bondfolk och ha ej bättre
att bjuda på.“
Öländningarne äro ett sjöfarande folk och hafva så god
reda på väderstrecken, att de äfven inom hus tillämpa denna
sin kännedom, och, såsom man ser, gjorde äfven vår
Öländning det.
Adelsmannen ville emellertid hafva reda på Eriskytten,
hvarföre han frågade:
„Hvar bor den tyste j ägarn ?“
„Hvar som helst på ön och är gerna sedd allestädes.*
„Han har väl något yrke ?“
„Åhja, han är sällan sysslolös. Han vakar, då mången
annan sofver.*
„Är han jägare?*
„Så herrn talar! På ön får ej finnas någon jägare,
mer än de så kallade kronans väktare. Herrn vet väl, att
hela landet är en enda kunglig jagtpark, der en adelsman vid
sitt adelskaps och sin egendoms samt en ofrälse vid lifvets
förlust ej får jaga, fastän man ofta nog kunde vilja det,
om ej för annat, så åtminstone för att bortskrämma hjor-
tarne, rådjuren och vildsvinen, hvilka om sommaren förstöra
våra sädesfält. Ofta händer, att ett helt byalag på så
sätt förlorar sin skörd för året.*
„Men jag har hört sägas, att äfven j å er sida hållen
väktare. “
„Ja, det göra vi, med höga öfverhetens tillåtelse. “
„Är kanske Tönne en dylik böndernas väktare?“
„Derpå kan ni, nådig herre, ej af mig få något svar,w
yttrade Öländningen kort. „Om vintern synes han aldrig
till här, och hvar han om sommaren har sitt hufvudqvarter,
är man ej säker på; men hvad jag kan säga är, att Tönne
i SpjuterUm är en karlakarl.*

Adelsmannen ville fråga ännu mer, men Öländningen k
undvek honom och bortgick till sina andra så oväntadt er-i i
hållna gäster. ii k k
5:te 3{apitfet. ai
Yid denna tid låg på Kalmar Malm en liten ölstuga;
som efter utländskt mönster och på en estländsk skeppares
proposition af egaren hedrades med det stolta namnet Gyll-1
ne Lejonet, men af sina hvardagskunder, sjömän och vedi
gårdsarbetare, benämndes Gråkatten. IJtanför denna ölstugs
hade den 17 Februari von Laufen och hans båda kamrater,
hvilka vi lemnade på väg till Kalmar, hållit en råd-t
