på alla kanter började blifva allmänt.
Af historien vet man, att enkedrottning Maria Eleonora
till Sverige återkom på sommaren 1648 och vistades
här ända till sin död. Rikets råd gjorde just ingen
invändning vid att bifalla en drottningens önskan, som
hedrade hennes hjerta, helst då Axel Oxenstjerna yttrade,
att det väl vore bättre, om den summa, som till
enkedrottningens årliga underhåll var anslagen, stannade
i landet, i stället att gå till utrikes ort.
*) Allt hvad som angår grefve Magnus och de nådebevis
han erhöll är ordagrannt historiskt.

Mot slutet af Maj och straxt efter det Christina
hade lil! modren afsändt sitt bref med det gynnande
svaret, affattadt i ordalag, som röjde, att hon dock
hyste en temlig ömhet — vi säga med flit temlig —
för sin besynnerliga, henne i allt olika mor, insjuknade
hon åter i en ganska allvarsam sjukdom, hvilken gaf
grundad anledning till fruktan, att hon skulle sluta sina
dagar. Nog funnos väl äfven de, som ej skulle tagit
detta så hårdt, nämligen den delen af högadeln, som
lutade åt idéen, att vilja göra Sverige till ett valrike,
såsom i fordna dagar, då en och annan bland dessa
högmögende herrar tyckte sig väl hafva utsigt till att
kunna svinga sig upp på thronen.
Deremot visade folket i allmänhet en obeskriflig
glädje, då drottningen efter vid pass tre veckors plågor
började att åter tillfriskna. Ty fastän hon, som
nyss är nämndt, var i nationens tycke långt ifrån densamma
som förr, fruktade man dock, vida mer än drottningens
slöseri och obetänksamhet, de store herrarnes
ärelystnad, hvilken väl skulle kunnat urarta till inbördeskrig,
om Christina dött oförmäld och innan hon
hunnit nämna en efterträdare på thronen.
Prins Carl Gustaf reste, samma sommar, åter ut i
kriget, hvarom vi i nästa kapitel ämna orda något utförligare.
Med desamma fartyg, som då till Tyskland
öfverförde denne furste och hans trupper, skulle enke-
drottniugen hemtas i Stettin och föras till Sverige.
Christina sände henne till mötes en stor hofsvit af herrar
och damer, bland de förre tvänne riksråder*).
Det var i slutet af Juli och väderleken hade en
lång tid varit vacker; men just som underrättelsen kom,
att Maria Eleonora hade anländt till Dalarön, der Chri-
*) Historiskt.

stina beslutat möta henne, ändrade sig temperaturen
och blef mulen, regnig ock ytterst otreflig. Det oak-
tadt steg drottningen med en utvald svit ombord på
en s. k. galliot; man hissade segel och det gick i början
temligen väl.
Emellertid hade man, af åtskilliga orsaker, svåra
att uppgifva, kommit att söla något länge med affärden
så att fartyget först mot aftonen lade ut från Stockholm.
Likväl hoppades man att, med så gynnande vind, som
man då hade, före natten vara vid Dalarön.
Särdeles långt hade man dock icke hunnit, förrän
sjön, som redan från böljan varit mörkgrå och otreflig,
började höja sina vågor himmelshögt, kläda dem i svartgrön!
och pryda dem med diademer af skum, så väldiga,
att de icke ens mäktade bära sin grannlåt, utan
tappade åt alla sidor sina bländhvita perlor. Vinden
kastade om och blef mot; det hven i seglen, det knakade
i master och rår; fartyget krängde, så att allt
hvad der fanns föll öfver ända och minst hälften af de
ombord varande voro halft vansinniga af sjösjuka.
Alla tänkte på drottningen, som nyss varit sjuk
och som nu var utsatt för ett sådant oväders fasor.
Dock när vi säga alla mena vi likväl endast de friska.
Ty är man rätt allvarsamt sjösjuk, så är man i och
med detsamma tillräckligt egoist, för att tänka på ingen
annan varelse, utom sig sjelf, icke far eller mor, icke
barn, icke älskare eller älskarinna, på hvarken pengar
eller välfärd, hvarken jord eller himmel.
Christina var icke sjösjuk och än mindre rädd.
Tvärtom höll hon sig ganska tapper, lifvade mången,
dels med sitt exempel, dels med sina uppmuntrande
ord, samt hjelpte till och med personligen de sjuka,
der nöden var för stor och hjelpen för liten. Man kan

tänka hur hon derigenom tillvann sig allas kärlek och
beundran, samt huru långt efter den äfventyrliga sjöresan
hennes lof ilade på ryktets vingar ej allenast
öfver hela Sverige, utan öfver hela Europa, utplånande
många fläckar,- orsakade af både rättvist klander och
ogrundat förtal.
Omöjligheten af att längre spjerna mot stormen
insåg man snart. Till Dalarön kunde man icke tänka
på att komma, så länge vinden blåste från det håll
som nu; men hvar söka en hamn?... hvar kunna tillbringa
natten? Någon bebodd strand varsnades icke;
en strand allena kunde man fly till och den var obebodd
och obefolkad. Hvad var emellertid att göra?
Att antingen exponera sig för att förgås, eller ock fly
till den enda sig erbjudande räddningspunkten. — Valet
kunde ej blifva brydsamt.
Drottningen sof, den natten, hon, så väl som alla de
öfriga, under bar himmel och hon helsade den gryende
morgonen med en min, så leende och strålande, som
hade alltsammans varit ett lekverk. — Jag är en hjel-
tes dotter —- sade hon, då man beklagade sig öfver
att hon slet så ondt.
— Och en hjeltinna — svarade någon smickrande.
Kanske — genmälde Christina — hade jag kunnat
blifva det, om ödet funnit för godt att sätta mig
på prof. Morgonen var mulen och det regnade ännu; men
vinden fastän fortfarande från samma håll, hade dock
saktat af någorlunda, så att man begaf sig till sjös
igen. Emellertid blåste det så emot, så att man omöjligen
kunde ens få se en skymt af Dalarön, än mindre
nalkas densamma. Mot aftonen uppstod ånyo en storm,
om möjligt ännu värre än gårdagens, och det var med

yttersta lifsfara man i slupen kunde transportera —
ånyo till en öde strand, först drottningen jemte några
få andra personer, sedan åter några få, tills alla voro
bergade. Äfven denna andra natt tillbragtes under bar
himmel. Det hörde som man vet till undantagen, att Christina
tålde fruntimmer omkring sig, och det var endast
då stat skulle föras, som hon omgaf sig med sådana.
Icke kunde hon väl gerna, tyckte hon, med idel karlar
begifva sig till sjös, för att möta sin mor. Hon
ville komma som drottning, ej som amazon, och medförde
derföre sex damer, af hvilken allasammans sågo
mer och mindre dufna ut efter de tvänne så otrefligt
tillbragta nätterna, hvaremot Christina med sin karlnatur
just nu tycktes vara i sitt element och såg ogement
lifvad ut, samt tillät sig till och med ett och annat
skämt öfver de andras klemighet. som hon kallade
det.
Aldramest och lifligast skämtade dock drottningen
med fröken Ebba Sparre, en ung, oförliknelig skönhet,
uppvuxen på landet, och som drottningen icke sett sedan
hon sjelf var fjorton och fröken tolf år, men som nu
för några veckor sedan blifvit vid hennes hof presenterad
såsom sökande en hoffrökenplats. Med uppräckta
händer, som man säger, hade Christina antagit den
unga flickan och tycktes nu knappast kunna lefva henne
förutan. Icke förrän på tredje dagens morgon, efter alresan
från hufvudstaden, anlände man till Dalarön, der enke-
drottningen, som så länge fått vänta på sin dotter, var
alldeles utom sig, först af fruktan att hafvet skulle
begrafva henne i sitt sköte, sedan af glädje öfver att

364
få återse henne. Att hon härvid skulle fälla myriader
tårar var ju naturligt; ty Maria Eleonoras tårekälla
utsinade först när hennes ögon brusto i döden.
— Hon är sig lik i sentimentalitet — hviskade
Christina till Ebba Sparre, men mottog dock sin fru
moder på ett sätt, som lemnade denna intet öfrigt
att önska. Färden till Stockholm gick lyckligt och gynnades
af ett gudavackert väder. Maria Eleonora syntes mycket
upprörd vid återseendet af svenska hufvudstadens
tornspiror. Äfven då och när hon sedan satte foten
på Stockholms brygga utgjöt hon en ström af tårar.
Här möttes och helsades enkedrottningen af rikskanslern,
i spetsen för alla de rådets ledamöter, som
stannat hemma i staden. Axel Oxenstjernas uppförande
vid detta tillfälle skildras såsom ytterst värdigt.
Han helsade enkedrottningen med de vördnadsbety-
gelser henne tillkommo; och hon å sin sida, visade
sig ytterst vänlig mot den gamle statsmannen.

XIII.
Stackars Gertrud.
Mellan drottningen och pfaltzgrefven Carl Gustaf
hade en för dem båda ganska obehaglig brytning åstadkommits,
alltifrån den der olycksaliga sommaraftonen
på Gripsholm, då prinsen i slottsparken gick och väntade
på Gertrud von der Linde, men i stället råkade
sjelfva majestätet.
Man kan väl icke gerna befinna sig i en brydsam-
mare belägenhet, än den stackars Carl Gustaf vid detta
tillfälle. Möjligen hade han väl ändå med något slags
nödlögn kunnat försöka draga sig ur spelet; men han
hade ju med extas utropat: »Gertrud! älskade Gertrud!»
och han visste ju att denna fader- och moderlösa
flicka stod under drottningens omedelbara beskydd,
så mycket mer behöfligt, som det var allmänt kändt,
att fröken von der Linde, ehuru till det yttre utmärkt
behaglig, dock var till förståndet ganska klent utrustad.
Han visste, således, att hvarje rättänkande person, och
drottningen först och främst, skulle anse honom dubbelt
förkastlig, att vilja komma en sådan stackars flicka
på fall. — Jag vet allt, — sade Christina, då pfaltzgrefven
stod der liksom slagen af åskan. — Jag visste

hvem ni väntade här; men så länge jag har den arma
flickan under mitt beskydd, skall hon icke fälla i en
sådan gyllene falla. Här är ringen, som ni skänkte
henne. Återtåg den, käre frände, och använd den till
något ädlare ändamål, än att dåra oskyldiga, men lätttrogna
flickor, särdeles sådana, som likt Gertrud äro
klent begåfvade, i fråga om förstånd och urskiljning.
Mekaniskt, utan att ens veta hvad han gjorde,
sträckte prinsen fram sin hand och mottog den dyrbara
klenoden, som drottningen räckte honom, samt
satte den sedan, lika mekaniskt, på ett af sina fingrar.
Aldrig ett ord fick han öfver sina läppar 5 det var
som om de varit förseglade.
Efter en paus, för Carl Gustaf ytterligt pinsam,
fortfor drottningen med mycken värdighet:
— Vare det långt ifrån mig, frände Carl Gustaf,
att blanda mig i era enskildta angelägenheter, ty med
skäl skulle ni dervid kunna säga, att de angå mig
alldeles icke. Men vid ett fall, sådant som detta, måste
ni ursäkta, att jag söker hägna en fader- och moderlös
flicka, lemnad under mitt personliga beskydd.
Att alla män äro lättsinniga, i fråga om qvinnor, vet
jag, och att ni, min kusin, är det i högre grad än
mången annan, vet jag desslikes. Men att ni skulle
vara samvetslös, det var hvad jag icke trodde.
Nu blef Carl Gustaf ond, ty han tyckte att Christina
gick för långt i sin moralpredikan, och sådant
retar alltid.
— Samvetslös! — upprepade han derföre med af
harm sammanbitna tänder. — E. M.! jag...
— Hör mig med lugn, prins! — föll Christina
honom i talet, — och ni torde sjelf, vid mognare eftersinnande,
finna, att jag har skäl att vara ond på er.

Lorentz vou der Linde är er bästa vän, er vän sedan
späda barndomen, en vän så uppriktig, så trogen och
tillgifven, att han för er skulle vilja uppoffra allt.
Och hans syster vill ni göra olycklig... henne vill ni
bringa i förderfvet, genom att för alltid förstöra hennes
rykte. Denna syster som Lorentz von der Linde
älskar högst på jorden, näst er, min prins, hennes
ofantliga enfald vill ni tanklöst missbruka. Har det
då icke någonsin fallit er in, att ni derigenoin skulle
förorsaka er bäste vän den aldra bittraste hjertesorg?
Och om ni ej sedan för lifstiden förlorade den vännen,
så är Lorentz von der Linde icke den jag ansett honom
för. — Var emellertid fullt förvissad om min obrottsliga
tystnad, i detta ämne. Jag är ensam om hemligheten
och jag skall bevara den, såqvinnajag än heter.
Icke skall er drottning och fränka beröfva er det dyrbaraste
ni eger, en kär och pålitlig vän... icke skall
jag skilja Orest från Pylad, eller David från Jonathan.
— Emellertid torde ni sjelf inse, min prins, att ert vistande
här på Gfripsholm numera ej kan bli angenämt
for hvarken mig eller er sjelf. Ni måste vara betänkt
pä att med det snaraste bryta upp; men jag lemnar
åt er egen fintlighet, att upptänka någon trolig förevändning
för er snara alresa, hvilken torde förefalla en
hvar såsom en öfverraskning.
När drottningen sagt dessa ord gjorde hon en förnäm
böjning på hufvudet och gick sin väg med majestätisk
hållning.
Prinsen var alldeles utom sig af rasesi. Han slog
sig med knytnäfven för bröst och panna; han stampade
med fotterna; han mumlade mellan tänderna ord
af koncentrerad vrede; han skulle haft lust att utmana
hela verlden till strid på lif och död.

Under den sömnlösa natt, som härpå följde, grubblade
han oaflåtligen på att få en passande förevändning
för sin plötsliga afresa från hofvet, men kunde
dock, i trots af sin hjernås alla ansträngningar, icke
finna någon sådan.
Emellertid kom ödet honom på ett förunderligt
sätt till hjelp. Han var ännu ieke uppstigen, då hans
kammartjenare lemnade honom en biljett från drottningen.
Biljettens innehåll var följande:
“Min kära frände!
••En kurir, som denna natt anländt hit från Eskilstuna
slott, har medfört underrättelse om dess hittillsvarande
innehafvares, baron Birger Kurehs hastiga från-
fälle, till följd af ett slaganfall. Ni var hans vän,
prins Carl Gustaf. Res derföre genast till Eskilstuna,
för att ha ett vakande öga på begrafningstillredelserna,
och stanna sedan qvar der, så länge det eder för godt
synes; ty jag ger er, från denna stund, slottet med
alla dess underlydande hemman i förläning.
r Er bevågna franka.
Christina, n
—- Besynnerligt! — mumlade Carl Gustaf etter
genomläsandet af dessa rader. — Den unge oeh muntre
Kurehen!... Endast tjugofem år gammal!... Hm !
... Det gör mig sannerligen ondt. Han var mig så
tillgifven !... Och utan föregående sjukdom!... Knall
och fall!... Huru hemskt! — För öfrigt kom detta
dödsfall särdeles väl till pass för drottningen, som vill
finna någon passande anledning till mitt aflägsnande,
men som dock ingalunda är ond på mig; det syns
nog af brefvet. Och jag blir på sätt och vis hans
arfvinge ... åtminstone hvad förläningen angår. — Icke

ilia!... Ett i sanning kungligt sätt att förvisa den man
vill bli af med!
Det första mötet mellan drottningen oeh prinsen,
efter den sistförflutna aftonens händelser, var tillika
prinsens afskedsaudiens. Den var offentlig och ganska
kort. Drottningens sätt var mycket afmätt, prinsens
mer än vanligt besväradt. Att någonting dem emellan
förefallit anade alla närvarande, men hvad? Det var
först långt efteråt, som nyfikenheten uppletade och
sqvalffet kringförde den egentliga tilldragelsen.
Flmellertid syntes det att pfaltzgrefven dock ej var
fallen i fullkomlig onåd. Han hade ju nu fått en betydlig
tillökning i sina inkomster genom förläningen af
Eskilstuna. Dock hvad var detta mot hvad de la Gardie
hade i årlig inkomst? — På långt när icke tiondedelen,
r - Och Carl Gustaf var doek en prins af sjelfva konungahuset,
drottningens köttsliga kusin och en ryktbar
hjelte, som med sin tappra arm gagnat och ännu
skulle gagna fosterlandet.
Detta om Carl Gustafs aflägsnande från Gripsholm
sommaren 1647.
Han visade sig icke sedan på hofvet, under nära
ett års tid, utan vistades ömsom på Stegeborg, hos
fadren, ömsom på Borgholm och ömsom på Eskilstuna
slott.
Under den tiden fann prinsen sig outsägligt olycklig.
I flera bref till vännen Lorentz von der Linde,
hvilka ännu finnas qvar, klagade Carl Gustaf natt, han
var den eländigaste af alla mennukor, omgifven af idel
gropar oeh försåtv. — Linde skref många tröstande bref
tillbaka och förmanade pfaltzgrefven till tålamod och
undergifvenhet för Guds vilja, hänvisande honom till

framtiden, som nog skulle medföra bättre dagar och
ljusare öden.
Det var under sommaren 1648 som Christina lyc-
kades att, i trots af Axel Oxenstjernas och Jacob de
la Gardies motsägelser, få sin kusin utnämnd till ge-
neralissimus öfver hela den i Tyskland varande svenska
krigsmakten, hvarefter han afreste dit, såsom i
förra kapitlet nämndes, med flera fartyg lastade med
trupper. Men vi vilja nu öfvergå till Gertrud.
Den stackars enfaldiga flickan hade alltifrån den
ofvanbeskrifna händelsen på Gripsholm 1647, olrjelp-
ligen fallit i onåd hos drottningen, som ändtligen tröttnat
vid hvad hon kallade hennés vanvett och ville till
hvad pris som helst bli henne qvitt.
— Herr von der Linde — yttrade hon derföre en
dag till Gertruds bror, som hon efterskickat; — ni
måste göra mig en tjenst.
— E. M. täcktes i nåder befalla — svarade han
bugande. — Ni måste hos någon af era slägtingar eller umgängesvänner
efterhöra en för er syster passande plats,
emedan jag ej längre anser mig kunna behålla henne
hos mig. Hofvet är intet passande ställe för en ung
person, så enfaldig och lätt lockad, som vi, beklagligen,
veta att Gertrud är. Här är hon, dessutom, alldeles
för mycket ensam och öfverlemnad åt sig sjelf. Det
duger icke. Flickan är vacker och många äro de, som
lura på henne. Hon borde derföre komma i ett allvarsamt
enskildt hus, der frun är vaksam och något
sträng af sig och der hon dessutom kunde inhemta
några för hennes stånd och ställning passande lärdomar,
för att med tiden kanske kunna bli en nyttig hus-

moder, en lycklig familjernoder. Här gör hon endast
dumhet på dumhet. Ingen ser efter henne: — icke
kan jag det och hon lyder egentligen hvarken öfver-
eller underhofmästarinnan, derföre, att jag i grund har
kelat bort henne, något som jag nu har fått hundrade
gånger ångra. — Detta måste emellertid ha ett slut,
och jag upprepar, att ni, herr von der Linde, som är
flickans enda anhörige och naturliga stöd, måtte skaffa
henne en passande plats i Stockholm, och det redan
inom fjorton dagar.
Den stackars von der Linde stod liksom fallen från
skyarne. Hvad han hade trott sig få erfara och upp-
lefva i verlden, men aldrig var det det, att Christina
skulle skilja ifrån sig sin hittills så älskade Gertrud,
hennes barndoms lekkamrat, som en gång räddat hennes
Jif __ sannolikt , åtminstone — och hvars kärlek
till drottningen var utan gränsor.
Blek och försagd stammade han derföre en sakta
fråga om det fel hans stackars syster kunnat begå, och
som straffades så hårdt, ända derhän, att H. M. undandrog
henne sin åsyn, som var den unga flickans egentliga
lifsluft och hvarförutan hon skulle förtvina, lik
blomman, om hon stängdes undan solens strålar.
_ Herr von der Linde — sade drottningen med
höghet, — jag är i sanning icke van, att inför någon
redogöra tor mina handlingar. Att jag önskar och vill
en sak plär alltid vara nog, för att jag må bli åtlydd.
Ni har nu hört min vilja, herr von der Linde; jag
hoppas att jag yttrat den nog tydligt, för att ni må
kunna rätta er derefter.
Linde bugade sig stum; drottningen böjde på huf-
vudet och vände honom ryggen,] för att gå in i ett

armat rum, hvarefter han med djup ledsnad drog sig
tillbaka. En gammal majorska, som med sina tvänne döttrar
bodde på Östra Långgatan, nära Jerntorget, åtog sig
(N. B. mot en temligen hög betalning), att taga Gertrud
i sitt hus och vara för henne som en mor. Hvad
det sednare löftet angick, visste von der Linde ej så
noga hvad han skulle tänka; ty gumman hade en fysionomi,
som väl ingaf respekt, men just icke så mycket
förtroende. Som han emellertid ej på den korta af
drottningen utsatta tiden, kunde erhålla någon annan
plats åt sin syster, så kom han öfverens med fru Qvick-
felt, men beslöt tillika, att knappast låta någon dag
gå förbi, då han ej såge till den stackars flickan och
gjorde sig underrättad om huru hon bemöttes.
För Carl Custaf, till hvilken Lorenz von der Linde,
såsom en uppriktig vän, skref om allt hvad honom
rörde, var berättelsen om Gertruds förvisande från drottningens
hof ett verkligt hjertestygn. Hade prinsen haft
sin innerligt afhållne Lorentz nära sig, så vete himlen
om han ej fallit honom om halsen och bekänt sitt stora
fel, bekänt att det var hans lättsinne, som varit egentliga
orsaken till detta oväntade steg af Christina. Men
på papper ville han icke sätta den historien och när
de begge barndomsvännerna åter träffades var den redan
något gammal; och så blef den beständigt en hemlighet
för Lorentz. Och detta var väl; ty nog skulle
väl hans varma vänskap för pfaltzgrefven hafva svalnat
och en söndring mellan dem båda, kanske för hela
lifvet, hafva uppkommit af en så ledsam upptäckt. Linde
hade naturligtvis förlorat mycket derpå; ty hur blef
icke hans bana sedermera hög och lysande, helst sedan
hans fordne lekkamrat blef konung! Och kanske hade

denne sednare ändock förlorat aldrainest; ty en rätt
uppriktig vän öfverväger ju alla jordiska förmåner.
Lorentz von der Linde sedermera af kung Carl den
tionde Gustaf baroniserad och vid sin död en svåra
rik man, var vid tiden för vår berättelse ännu ganska
fattig och det var honom således ett svårt bekymmer,
hvar han skulle taga de hundra daler silfvermynt om
året, som enkefru Qvickfelt fordrade för hans syster.
Han hade ej valt den militära, utan den civila banan
och kunde, vid tjugosex års ålder, som han nu var,
just icke hafva hunnit särdeles långt på densamma.
Han var dock alltför grannlaga, att för sin furstliga
vän yttra ett enda ord, angående det ekonomiska
betryck, hvari han nu sannolikt skulle råka, i och genom
skyldigheten att draga försorg om systern, hvar-
emot vännen var nog förståndig att inse detta och nog
ädelmodig att sjelfmant bjuda honom sin hjelp. Carl
Gustaf erbjöd sig att qvartaliter sända de för Gertruds
inpensionering erforderliga hundra dalerna, tastän det
skulle ske i tysthet och betalningen gå i Lorentz von
der Lindes namn, för att ej väcka uppseende och förtal,
enär det var fråga om ett ungt fruntimmer.
Med i dubbelt hänseende lättadt hjerta for Linde
således till Gripsholm halfannan vecka efter den dag, då
drottningen förkunnat honom sitt beslut angående Gertrud.
Christina syntes mycket belåten med den plats
han lyckats skaffa systern och yttrade dervid, i de
mest förbindliga ordalag, att det aldrig varit hennes
mening att på herr von der Linde helt otörberedt kasta
en sådan tung börda af ekonomiskt bekymmer, enär
hon alltid ville vara den stackars fader- och moderlösa
Gertruds beskyddarinna och derföre ämnade ur sin egen
handkassa betala för henne.

Lorentz von der Linde visade sig, naturligtvis,
ganska tacksam för drottningens nåd, men berättade
ock, helt naivt, att prins Carl Gustaf lofvat betala för
hans syster, ehuru i tysthet.
Drottningen skiftade färg och studsade något vid
denna underrättelse, men hemtade sig snart och sade:
— Så låt honom betala då, herr von Linde; men
— också i aldra djupaste tysthet; t}T er vackra syster
skulle ingalunda vinna på att det blefve kändt. Min
kusin Carl Gustaf är en farlig herre för det så kallade
vackra könet.
— Emellertid — fortfor Christina efter en kort
paus — hindrar icke prinsens ädelmod mig att hålla
mitt till er gifna löfte. Tror ni väl herr von der Linde,
och kunde min frände pfaltzgrefven ett ögonblick tro,
att jag skulle släppa Gertrud så der handlöst ifrån
mig, utan att om henne taga ringaste vård? Detta var
ett misstroende till Christina, som drottningen nästan
har svårt att förlåta er någondera. Jag utfäster mig,
från denna dag, att ur min enskilda handkassa till er
utbetala tvåhundra daler silfvermynt årligen, för att
dermed förse Gertrud med kläder och allt hvad hon
kan behöfva. Dessutom skänker jag henne vid afske-
det trehundra daler och tusen daler pä sin bröllopsdag,
ifall hon lyckas få en bra och hederlig man.
Lorentz von der Linde var, som man väl kan tänka,
genomträngd af underdånig tacksamhet för drottningens
nåd, men hade dock helst önskat, att hans syster fått
qvarstanna vid hofvet; ty han grufvade sig med skäl
för följderna af hennes skiljsmessa från drottningen,
han, som så väl kände hur hon afgudade den unga mo-
narkinnan. Han hade, under sina tvänne korta vistelser
på Gripsholm ej fått träffa Gertrud*, skulle dock

nu ändtligen få se Henne, enär Han genast måste föra
henne med sig till Stockholm.
Emellertid fortfor han att grubbla på hvad det väl
månde vara, som förorsakat drottningens beslut att af-
lägsna henne ifrån sig. Hvad kunde väl den arma
flickan hafva brutit? Hvad hade händt? — Han frågade
en mängd personer inom slottets område, men
fick till svar, att de ingenting visste.
Ändtligen, efter några timmars ångestfull väntan
kom man och tillsade herr von der Linde, att han
kunde få träffa sin syster i gula salen, en trappa upp,
det andra i ordningen af drottningens smårum.
