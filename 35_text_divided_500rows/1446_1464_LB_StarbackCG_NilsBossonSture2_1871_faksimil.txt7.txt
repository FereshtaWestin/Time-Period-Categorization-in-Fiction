var hans uträkning — för alltid undanrycka honom
ett af hans trognaste och för de sammanr
svurne farligaste stöd. De båda herrarnes samtal
varade icke länge och behöfde det icke heller, då
det var lätt begripligt för Magnus Gren, huru
mycket som hängde på framgången af denna krigslist,
som han kallade strecket, liksom ville han
dermed försona sig med sitt samvete. Sedan sålunda
hans beredvillighet var gifven, behöfdes blott
anvisa honom hufvudgången af det samtal, han
borde hålla med sitt offer, och sedan kunde herr
Jost aflägsna sig. För att icke väcka misstankar
gick han förut samma vag, som han kommit. Herr
Magnus deremot dröjde, dels för att, om någon
mötte honom, som sett honom gå öfver gården,
denne skulle tro honom hafva sökt och samtalat
med någon annan, dels ock, emedan han behöfde
ytterligare inhemta några upplysningar af herr
Josts sven.
Denne, som följt sin herre allt sedan barndomen,
var för honom lika oskattbar som oumbärlig.

Med ett godt och uppfinningsrikt hufvud förenade
han en tystlåtenhet och en oförtrutenhet, som varit
värd en bättre sak. Han förekom dock icke alltid,
som riddarens sven, klädd i hans färger, och
bärande hans vapen broderadt på sin tröja. För
det mesta kom han, som en man för sig, och dök
upp, der hans herre behöfde honom antingen som
krämarsven, eller som skeppare eller någon slags
handtverkare. Äfven den heliga munkkåpan anlitades
med samma färdighet och samma sinnesnärvaro,
som någon annan drägt. Han hade också
fullkomligt reda på sin herres sträfvanden, både
de hemliga och de offentliga. De voro att betrakta
— för att begagna ett främmande ord —
såsom ett kompaniskap, hvilket arbetade för gemensam
vinst, snarare än som herre och tjenare.
Svennens namn var Henrik.
Medan herr Magnus af denne Henrik fick
den allra bästa undervisning, huru han borde ställa
sitt tal, och huru Henrik hade tänkt sig, att han
skulle utföra saken, om, såsom det från början
hade varit bestämdt, han skulle hafva kommit att
här uppträda, var riddar Jost i konungens her-
berge, stel och styf, som det höfdes konungens
gunstling att vara, när han befann sig bland sådana,
der han icke hade något att vinna; mjuk
deremot och len och smidig och leende, när han
kom inför konungen eller inför dem, som kunde
skada honom hos denne.
Något at vigt tilldrog sig emellertid icke hos
konungen om eftermiddagen.
Men, när qvällen kom, och konungen och riddaren
gjorde sig redo att gå, utbröt ett hältigt
oväder. Hela dagen hade varit strålande klar,
men qväfhet. Det var med knapp nöd, som råds-
herrarne och de öfrige mötesmedlemmarne kunnat
uthärda i klostersalen. Nu hade himlen öfverdra-
gits med tunga, svarta moln, och åskan började
dundra.

KONUNG CARL OCH FÖRRÄBARNE. 89
Tunga regndroppar föllo, när konungen och
hans följeslagare trädde utom porten, men de
svepte sina kappor omkring sig och fortsatte under
tystnad sin väg till gråbrödraklostret. Här blefvo
de i tysthet insläppte af en gråbroder, som genom
riddaren blifvit förberedd, och till en liten del invigd
i hemligheten. Han införde konungen och
riddaren i ett helt litet rum, hvarifrån ett fönster
lemnade utsigt öfver brödernas samtalsrum, der
Nils Bosson skulle hafva sitt möte med förrädaren.
Oaktadt konungens afvoghet mot Nils och hans
begär att blifva honom qvitt, hade han dock aldrig
tviflat på hans trohet, och ännu, när han kommit
in i det trånga, mörka rummet kunde han icke
förmå sig att tro på möjligheten af att finna det
bevis på otrohet och förräderi, som riddar Jost
utlofvat. Han var nästan öfvertygad om, att riddaren
sjelf bedragit sig, och i sitt nit låtit leda
sig af ett uppenbart missförstånd. Konungen blef,
ju mera han tänkte derpå, så öfvertygad derom,
att han, när de hade suttit en stund, hviskadetill
riddaren: — Jag trodde det... I hafven blifvit oriktigt
underrättad ... han kommer icke.
— Haf tålamod, herre konung — svarade Jost
— jag är så öfvertygad om, att han kommer, att
jag vågar mitt lif derpå!
Den visshet, hvarmed svaret uttalades, bragte
den tviflande konungen derhän, att han så godt
som satte hela frågan på ett enda drag, nämligen
på Nils Bossons uppträdande i klostersalen eller
icke. Kom han till ett hemligt möte med en förrädare,
så gaf han sig redan derigenom färg att
vara förrädare sjelf. Konungen var dock fortfarande
af den tanken, att detta var omöjligt, och
riddaren, som aldrig lät ett gynnsamt tillfälle gå
sig obegagnadt ur händerna, sade:
— Men eftersom I hafven mod att se edert

öde under ögonen, min nådige herre och konung,
och om I sätten något värde på den tjenst, jag
kunnat göra eder, då jag bidragit att blotta kanske
den farligaste af de förrädare, som någonsin
åtnjutit er gunst och omgifvit eder, viljen I då
tillåta mig ...
Riddaren började stamma, liksom om han
icke vågat fortsätta, men konungen uppmanade
honom dertill.
— Sägen fritt ut, Jost von Bardenvleth, hvad I
hafven på hjertat — sade han — den finnes icke
till, som kan säga, att jag någon gång lemnat obelönad
en trogen tjenst!
— Jag känner det full väl, nådige herre —
återtog då riddaren — och det är också endast
på grund deraf, att jag känner storheten och hög-
sintheten hos eder, som jag vågar påminna eder
om, hvad I en gång saden mig, då jag orättvisli-
gen, ehuru i all sköns vänskap, blef tilltalad af
eder frände, den ädle riddaren, herr Thord Carlsson,
men lyckades genom min foglighet och det
lugn, som jag besitter, atvända ett obehagligt uppträde
...
— Och hvad sade jag? — sporde konungen
ifrigt. — I ären af ett fromt och rättrådigt sinne,
Jost... sådana voro edra ord ... och jag finner, att
I ären mig tillgifven och trogen. Och derför skolen
I räkna på mig, om I någon gång skulle behöfva
ett godt handtag till eder hjelp ... Jag tackade
eder vördsamt och svarade, att det väl kunde
komma att hända, ty den som endast vill det goda
och det rätta och derigenom vinner sin herres och
konungs ynnest, han har alltid många fiender och -
afundsmän, hvilka söka med ondt tal och falska
beskyllningar störta honom ...
— Hvart viljen I hän, Jost — sporde konungen
— jag påminner mig det der ... men hvad
ar eder mening att nu röra i det ärendet?

KONUNG CARL OCH FÖRRÄDARNS. 91
— Så har jag tänkt, herre konung — hvi-
skade Jost, och man hörde på rösten, att'han satt
med nedslagna ögon — så har jag tänkt, att den
smärta, som min konung måste känna, då han ser
det svarta bedrägeriet, skall måhända göra hans
öra öppet för mina afundsmän, och derföir, sen I,
herre konung, derför vill jag minna eder på om
edert löfte, helst nu, då det på samma gång gäller
en sak, som rör mig på det allra närmaste.
— Tala utan fruktan, Jost, och lita på mig
— uppmanade konungen.
— Det gäller min kärlek, konung Carl —
sade hycklaren med rörd stämma — det gäller
min enda lycka i lifvet, näst den, att hugnas af
eder nåd!
— Eder kärlek, riddare . . . hur skall jag det
förstå? — I veten, att jag lofvat mitt hjertas tro åt
jungfru Iliana Tott. ..
— Iliana Tott . . .! — utbrast Carl.
— Ja, herre . . . jungfru Iliana, och jag hoppas
på framgång, om jag blott. . .
— Godt och väl, riddare — afbröt konungen
— men huru kunnen I sätta den saken i samband
med förrädarne?
— Axelssönerne äro icke edra vänner, herre
konung, som i väl veten . .. Herr Olof sitter på
Gotland, herr Åke, jungfru Ilianas fader, på War-
berg och herr Ivar på Lillö i Skåne, och alla stå
de på konung Kristians sida mot eder; herr Erik
är väl bland edra män, men blod är tjockare än
vatten, säger man ... Nu är det så, att, om det
blir bekant, att jag varit eder behjelplig att upptäcka
förrädarne, så har jag äfven varit en fiende
mot de mäktige Axelssönerne . . .
— Ah . . .! Nu börjar jag fatta eder mening
... Nå väl, riddare, huru skulle det blifva
dem bekant? Jag tänker icke säga det för dem ...
— Konung, konung — utbrast Jost med väl

spelad förtrytelse — huru kunnen I tro, att jag
skulle vilja hemlighålla, eller att jag skulle skygga
tillbaka för hvad jag handlat eder till behag . . .
något som alltid skall vara min högsta ära! ...
Nej, nej ... det är något helt annat, jag vill bedja
eder om . . .
— Så sägen det ut, Jost — uppmanade konungen,
hvars hjerta öppnade sig allt mera för
denne välmenande och trogne tjenare — jag brukar
stå vid mina ord, hvad det så än må vara.
— Jag hade hoppats och önskat att få lita
på min mäktige konungs förord — yttrade nu riddaren
blygsamt — jag hade hoppats att sålunda
kunna sätta makt mot makt. . . Hvad har jag väl
då att frukta för mina hemliga fiender här hemma
eller för de uppenbara hos konung Kristian, ja för
herr Olof Axelsson sjelf, om jag eger eder till bön-
ordsman! — Godt, godt — svarade konungen — det
ärendet kunna vi väl tänka på.
— Derutinnan hafven I rätt, konung Carl,...
dock bekänner jag, att I skullen göra mig till den
lyckligaste man, om I åtminstone villen säga mig
så mycket, att för hvad på eder ankommer, I icke
villen motverka min kärlek, om I ock icke kunnen
lofva mig att vara mig till hjelp.
— Mig synes, som om jag det skulle kunna,
Jost. . . hvarför skulle jag icke vara en trogen vän
till bistånd i sådant ärende?
Riddaren föll på knä för konungen samt fattade
och kysste hans hand.
-- Jag har edert löfte, konung, . . .jag har
edert löfte . ..! O, sägen det om igen!
— Ja! — upprepade konungen — i hvad på
mig ankommer, vill jag härutinnan bistå eder!
Men medan konungen ännu talade, inträdde
gråbrodern i det yttre rummet och gjorde det öf-
verenskomna tecknet, och omedelbart derpå visade
sig Nils Bossons bleka ansigte i dörröppningen.

KONUNG CARL OCH FÖRRÄDARNE. 93
— Kunna vi här talas vid ohörda af alla?
— sporde han munken.
Denne svarade icke ett ord, men gjorde en
bekräftande åtbörd med hufvudet, hvarpå Nils gick
fram genom salen till ett af fönstren, der han för-
blef tyst och orörlig. Munken tassade omkring
i det stora rummet, öppnade ett par dörrar och
läste till dem igen, uppenbarligen för att öfvertyga
riddaren att han verkligen kunde lita på att ostörd
och okänd få hålla sitt möte, och, medan han som
bäst var sysselsatt härmed, inträdde herr Magnus
Gren. En fackla, som brann i sin jernhylsa vid en af
pelarne, belyste de båda riddarne och munken,
hvilken tassade ut ur rummet och stängde dörren
efter sig.
Konung Carl bakom sitt fönster var idel öra
och öga, men lutade sig så nära fönsteröppningen,
att intet utrymme blef för riddaren, hvilken i dess
ställe fick så mycket bättre tillfälle att noga följa
hvarje den minsta skiftning i konungens anlete.
— Var mig hjertligen helsad, herr Nils —
började Magnus Gren, och gick fram mot den tilltalade.
— Jag kunde knappt tro, att I skullen
lyssna till mitt bud och infinna eder.
— Sådant ärende, för hvilket jag kommit —
svarade Nils — skall sällan finna mig senfärdig.
— Godt, det tycker jag om att höra — återtog
Magnus med sin vanliga raska och bestämda
ton — jag menar, att vi icke talats vid eller träffats
i så förtroligt möte, sedan vi sågo hvarandra
hos salig drotsen, herr Krister Nilsson på Nyköping.
Gud bättre, vi hafva knappast sedan dess
haft mera fred i riket, än som vi hade dessförinnan,
och nu stundar ofred på skarpa allvaret. . .
eller hvad menen I?
— Jag är ock af den tanken!
— Och nu menar jag, att I ären mera villig
än förr att afböja skadan från vårt fädernerike?
— Det menar jag, att jag alltid varit, och ju

större faran är, desto kraftigare må mannen uppträda
till handling .. .
— Dock månden I medgifva, herr Nils —
afbröt Magnus med någon hetta — att när harmen
öfver våld och orätt kokar i bröstet, så slår
mannen raskare till, än han eljest skulle göra ...
Jag vet, hvad som timat med eder, och flyter något
litet af edra fränders blod i edra ådror, så är
jag derom viss, att I icke skolen lemna sådan
smälek ohämnad . . . eller hvad sägen I sjelf, Nils
Bosson? — Hm! — genmälte Nils med mörk blick —
I bry ten eder ut från den väg, der jag menade,
att våra tankar skulle vandra denna stund, herr
Magnus . . . Låt mig sköta mitt, som mig lyster.
— Men hvar så I tanken lemna den skymfen
ohämnad, så säger jag eder det på riddartro och
ära, jag kan icke tala med fullt förtroende till
eder, Nils Bosson!
— Så mycket kan jag säga eder — hördes
då Nils svara — att jag skall hämnas.
— Sådant svar älskar jag att höra af eder
mun, och oaktadt jag fattat bättre tankar om eder
under de sista åren, alltsedan det vände sig så,
att kronan lyftades på Carl Knutssons hufvud, så
har jag dock ej ännu vunnit det förtroende till
eder, som detta enda ord ingifver mig . . . Sägen
det än en gång, Nils Bosson, sägen det än en
gång, att jag icke må tro, det mina öron hört fel,
när vi sedan skiljas åt, och jag vill rätta mina
handlingar efter som jag litar på att finna dem
stälda af eder på edert håll .. . viljen I hämnas
på konung Carl?
— Ja! jag vill hämnas! — upprepade Nils,
men hans bröst häfde sig våldsamt, och han liksom
framstötte orden, så man hade kunnat tro,
att han varit på det häftigaste upprörd öfver hvad
han hörde och nödgades säga, ehuru han måhända
hade sina goda skäl att söka öfvertyga riddar

KONUNG CARL OCH FÖRRÄDARNE. 95
Magnus och hos honom stadfästa det förtroende,
som denne sade sig hafva fattat till honom.
— Så vill jag icke förhålla för eder, hvad jag
vet om de händelser, som stunda . . .
Konungen satt som en bildstod. Endast de
sammanpressade läpparnes darrning och den gnistrande
blicken utvisade, hvilken förfärlig kyla,
som bredde sig öfver hans själ. Måhända kände
han nu tydligare än någonsin, att det var något
för honom dyrbart och kärt som dog i hans sinne.
En graf var öppen och nu lades den kalla likstenen
derpå, och vintern snöade sin djupaste snö
deröfver. Men under snön på likstenen stod Nils
Bossons namn.
— Det lyster mig höra — yttrade Nils, då
Magnus dröjde att fullborda den påbegynta meningen.
— I veten väl — började då åter Magnus —
I veten väl, att på mötet nu i Halmstad fattades
beslut, hvarför äfven jag i dag fallit ett offer . . .?
— Jag vet det!
— Nå väl, konung Carl är förd bakom ljuset..
. de, h vil ka han tror vara med om att inskränka
hans makt och spela honom riket ur händer,
hafva dermed intet att skaffa, de äro oskyldiga
offer för hans vrede och han retar dem genom
sin bestraffning till hat och hämnd emot sig
sjelf, liksom han gjort med eder . . .
— Dock höra dessa herrar, liksom I sjelf,
herr Magnus, till antalet af hans gamla fiender.
— Ja väl, Nils . . . men märken väl, vi voro
marskens, riksföreståndaren Carl Knutssons fiender
och motståndsmän, icke konung Carls.
— Och hvilka äro så nu hans hemliga fiender?
— sporde Nils.
— Det spörjsmålet trodde jag, att I skullen
kunna bättre besvara än jag, Nils . . .
— Nej! — afbröt denne.
— Nå, de blifva väl att se i sinom tid, när

gerningarna äro gjorda . .. Jag känner dem icke,
men väl känner jag något, som skall göras.
— Så komma vi då ändteligen till saken, herr
Magnus! — yttrade Nils med en ifver, som den
han tilltalade fullt förstod lika väl som den dolde
riddaren vid konungens sida, men som konungen
alldeles missförstod.
— I brinnen af ifver att komma till handling,
herr Nils, det gläder mig, jag känner igen det
gamla Natt-och-Dags-blodet. . . Jag vill eder intet
förhålla af det jag vet. På mötet i Halmstad beslöts
äfven, att de båda konungarne skola midsommaren
nästa år mötas, då kung Carl skall
begifva sig till Kalmar och kung Kristian till Sölvesborg
samt derefter sammanträffa i Ronneby.
Der skall frågan om Gotland afgöras.
— Detta är icke någon hemlighet! — invände
Nils otåligt. — Detta känner konung Carl lika väl
som I och jag ...
— Ja, men icke hvad som dervid skall ske,
och som jag kommit att säga eder, på det I må-
gen veta, hvad I hafven att rätta eder efter . . .
— Och hvad är så detta?
— Konung Carl skall der tagas till fånga!
— Tagas till fånga! — utbrast Nils med en
röst, som på det otvetydigaste sätt talade om en
harm och om en vrede, hvilken icke längre kunde
återhållas. — Ja, . . . han skall der tagas till fånga och
föras till Köpenhamn, och konung Kristian skall
hylla till sig Sveriges rike.
— Så sant jag lefver! — utropade Nils och
slog häftigt med handen på sitt svärd, men hejdade
sig plötsligt och blef tyst.
— Sakta, sakta! — varnade Magnus — I
hafven god tid att bereda eder på hvad som bör
ske, men I finnen, att här är något för eder att
akta uppå; sen till, att det icke glider eder ur
händerna!

— Ja, I sägen det — eftersade Nils långsamt
— bär är visserligen något för mig att akta
uppå! — Och kommen det ihog, Nils Bosson, det
är tillika för eder ett prof att aflägga, om man
kan lita på eder eller icke. Och den belöning som
väntar, skall blifva stor, och bättre hämnd vet jag
icke för eder finnes att taga . . .
— Jo — utropade Nils och lyftade sin högra
hand — jag vet en bättre, och vid Gud, jag skall
smaka den!
— Så mycket bättre — yttrade Magnus lif-
ligt och lade sin hand på Nils Bossons- axel, i sin
ordning alldeles missledd af det ifriga utropet —
behöfven I dertill en hjelpare, så räknen på mig!
— Nej, riddar Magnus, jag vill härefter, såsom
hittills, endast räkna på Gud och mitt goda
svärd! . . . Och må vi nu hafva talat slut med
hvarandra! Nils gick med häftiga steg ut ur klostersalen.
Magnus Gren såg efter honom och kunde icke
underlåta, att inom sig känna en viss lättnad
öfver samtalets afbrytande, innan riddarens ädla
och bottenärliga sinne gjort en fortsättning omöjlig.
Äfven han gick efter en stund, och konungen satt
der med sitt hjerta af sten och sin onde rådgif-
vare vid sin sida.
II 7

6 .
Bedragen!
Regnet öste ned, och ljungeldarna korsade
hvarandra i skyn, när Nils Bosson kom hem till
till sitt herberge. Han frågade efter Brodde, men
denne hade varit ute hela eftermiddagen och var
ännu ej återkommen. Nils satte sig på fönsterbänken
och drog en djup suck. Han var ensam
med sin smärta, sin förtviflan, och han genomgick
för sig sjelf allt det, som timat under de föregående
åren, medan lyckan lett som bäst mot Carl
Knutsson och strött öfver honom sina rikaste gåf-
vor. Han kom dervid ovilkorligen att tänka på
halsbandet och kunde ej förneka för sig, att ända
sedan den stund han afstått från detsamma, hade
han varit ett mål för ständig motgång. Var nu
måttet rågadt, eller fans det ännu något, som
kunde drabba honom värre och förfärligare, än
hvad som händt under loppet af denna dag?
Ett mål stod klart för honom, det att egna
sitt lif, sin själ, alla sina krafter åt det heliga
arbetet för sitt folk och sitt land, men midt under
detta arbete, just då han trodde sig som bäst
vandra ärans väg och så godan säd för sitt höga
mål, då vänder sig den man, hvilken han tje-
nade, emedan han var liksom sinnebilden for detta

mål, då säger han: du är ärelös! och låter honom
sjunka ned i det stoft, som trampades af hans
gunstlingars fotter! Fans det väl ännu en droppa
qvar i den kalk, som han tömt?
Hans hufvud brände och hans bröst häfde sig
våldsamt, han gräfde sig liksom in under den mörka
klippa, som hängde öfver honom, liksom trodde
han sig kunna spränga henne och få se en flik af
Herrans himmel. Der fans kraft ännu, det var
det goda samvetets kraft, och derför var han segrare
midt i sin förnedring.
En dvala sänkte sig öfver honom. Klippan,
som han ville spränga, var den sammanhopade
tyngden af bedragna förhoppningar, gäckande drömbilder
af hvad ynglingen tänkt sig stort och högt
och eftersträfvansvärdt, och hvad mannen funnit
bittert, falskt och tomt i verlden. Han andades
tungt i drömmen och hans knutna händer darrade
feberaktigt. Då visade sig i det nattliga mörkret
ett ljus, det strålade som en stjerna längst in under
berget. Han arbetade sig fram dit, och en
hand räcktes ut ur ljusskenet och fattade hans.
Handen förde honom uppåt, han klättrade på en
osynlig stege upp genom berget, och han kände
sig så fri och lätt, ju högre han kom, en renare
luft fylde hans bröst, och synkretsen vidgade sig
i hvarje ögonblick, medan verlden med sitt buller,
sin oro och sina strider låg djupt under hans fotter.
Ljuset upplöste sig och flöt liksom ut i rymden,
och längst bort i ett aflägset fjärran visade
sig de ljusa skepnaderna af de kära, som gått
bort, men som ingifvit honom den djupa kärleken
till det sanna och goda, den fasta viljan, som
kunde bjuda lifvet i lösen för helgedomen af ett
löfte, som aldrig svikits.
När Nils vaknade ur sin dvala, var rummet
upplyst af ett rosenrödt sken, och lärkorna sjöngo
högt öfver hans hufvud. Brodde hade kommit
hem och, när han funnit sin herre sofvande, öpp-

nat fönstret. Sannolikt var det den friska, sommarvarma
luften, som då inströmmade i rummet,
hvilken gifvit honom i drömmen denna lätthet och
obeskriiliga känsla af frihet. Åskvädret hade dragit
bort, och himlen var klar och ren och den
uppgående solen göt sitt guld in i det lilla rummet.
Men synen, som han haft, dröjde qvar i hans
sinne, och dess bilder liksom uppdrogos ånyo på
den rosenskimrande duk, hvilken morgonsolens
strålar väfde. Och hopp och mod och kraft tändes
på nytt i den unge riddarens barm. „Framåt,
uppåt“ — ljöd det som en morgonpsalm i hans
hjerta. Han kände sig till mods som korsriddarne,
då de, utmattade och kraftlöse, efter hundrade mödor,
faror och strider sågo den korsfästes bild
stråla i skyn öfver den heliga staden.
— Framåt, uppåt! - hviskade han till sig
sjelf och såg uppåt himmeien med sammanknäppta
händer. — Skola vi längre bida i Arboga, herr Nils?
— sporde en röst bakom honom.
Det var Brodde. Han hade, sedan han öppnat
tönstret, gått ned och sett om hästarne samt
sadlat dem, så viss var han att det skulle blifva
uppbrott af. När Nils vände sig om, var hans
blick klar och full af kraft. Endast omkring munnen
spelade ännu ett visst drag af vemod.
— Nej! — svarade han — vi rida genast..
jag önskade, att jag redan sutte i sadeln.
