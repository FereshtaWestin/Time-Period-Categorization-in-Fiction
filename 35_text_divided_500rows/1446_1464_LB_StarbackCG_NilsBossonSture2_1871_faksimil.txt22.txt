med fingrarne på bordet, der åtskilliga böcker och
papper lågo.
— Var det om honom I villen tala i går, när
I haden det vigtiga mötet?
— Ja — genmälte kaniken — en man af
marskens egna svenner är villig att taga honom
sjelf till mål för sin pil.
— Hans namn?
— Jösse Bosson!
— Och hvar hafven I funnit honom?
— De danske kanikerne, med hvilka jag underhandlat
...
— De danske! — utbröt erkebiskopen och
sprang upp med de tydligaste tecken till ovilja i
sitt skarpt tecknade anlete.
— De hafva aftalat med'honom — fullföljde
domherren med ett fint leende — och han lärer
icke hafva gjort många svårigheter, ty han bärer
af gammalt agg till herr Thord, men har lyckats
vinna hans gunst i högsta måtto ... I natt såg
jag honom och bevittnade hans aftal med de danske
samt den fullmakt, som de hade att lemna
honom på höfvidsmannaskapet öfver ett af konung
Kristians skepp, när han väl efter fullbordad ger-
II 19

ning kommer till Danmark. De aro helt skrämde
för honom, och konung Kristian menar fullt och
fast, att det endast är marsken, som numera står
emellan honom och Sveriges krona.
Åter försjönk erkebiskopen i djupa tankar,
och kaniken, som kände honom väl, ehuru han
långt ifrån kunde eller någonsin kunnat genomskåda
hela djupet af Jbans beräkningars haf, följde
honom med uppmärksamhet.
— Det der — sade slutligen erkebiskopen —
det der är något, som danskarne må syssla med
bäst de vilja! Vi må icke blanda oss deri, Hel-
mich ... vi må låta det vara!
— De fordra dock edert namn, nådige herre
... de fordra det, emedan, när en gång gerningen
är gjord, de må vara visse om skydd, i händelse
några efterräkningar skulle blifva, såsom skedde
under konung Kristofer, då eder morfader, Gud
hans själ nåde, klagade öfver vår nuvarande konung!
. . . Jag har ock låtit förstå, att I icke skullen
i detta afseende hafva något att anmärka, utan
gerna . . .
— Helmich! — ropade erkebiskopen och kastade
en mördande blick på sin häpnande domherre.
— I månden mig det förlåta, nådige herre ...
men då jag tänkte uppå, hvad vi hafva oss emellan
sedan fordom . . .
Ännu en genomborrande blick af erkebiskopen
förmådde kaniken att tystna, men då erkebiskopen
icke sade något och det framför allt var farligt
att lemna honom i okunnighet om något, som fästat
hans uppmärksamhet, hvad så det än månde
vara, samt slutligen emedan Helmich sjelf väl ville
påminna honom om, att de verkligen hade något
sins emellan, som band dem tillsammans i nöd
och lust, tilläde han, dock med dröjande och ödmjuk
röst:

— Jag tänkte på vördig fader, erkebiskop
Olof, Gud unne honom himmelrikes ro!
— Gud förlåte eder den tanken — yttrade
erkebiskopen — lika fullt, som jag tigger honom
derom för det, att jag någonsin blandade mitt tal
i det, som rörde den redlige mannens . , .
Han fullbordade icke meningen, utan började
åter vandra upp och ned i rummet, och Helmich
stod der alldeles handfallen, utan att kunna begripa
hvad som föregick inom denne gåtiike man,
som kunde utan att på ringaste vis göra sig något
samvete deröfver stämpla mot sin herre, och konung,
men som drog sig tillbaka, när det var
fråga om ett kraftigt hugg, blott derför att det
skulle ske i mörkret.
— Det har varit stunder — återtog omsider
erkebiskopen — det har varit stunder, då jag
varit färdig att likt erkebiskop Olof sjelf hålla
mig för en ovärdig man och liksom han velat
bedja den helige fadern i Rom befria mig från
min erkebiskopsstaf ... I mågen veta det, I Helmich,
som känner denna olyckliga hemlighet och
sjelf tillredde den förfärliga drycken ... I mågen
ock veta, hvarför jag icke fullbordat mitt uppsåt...
Ett klämtslag afbröt erkebiskopen. Det följdes
af flere, och snart började det ringa i klostrets
och stadens kyrkor. Det var begynnelsen af
dagens högtid. Ty konung Carls dotter, Brita,
skulle vigas till nunna, och erkebiskopen skulle
sjelf förrätta invigningen.
Denna omständighet gjorde, att hans tankar
plötsligen fingo en annan riktning, och han sade
hastigt till domherren:
— Hvad göres väl någon försäkring behof,
då det är fråga om en mans fall i öppen strid?
— Huru och när han faller, kan väl icke så
noga bestämmas — genmälte Helmich.
— Sålunda äfven här ett lönnmord!
— Det kan inträffa!

— Helsen de danske, Helmich! — sade erke-
kebiskopen med fast stämma — helsen dem, att
mitt namn få de aldrig!
— Men eders nåde — vågade Helmich invända
— I hafven låtit mig fritt handla och förklarat
eder nöjd med allt, hvad jag hittills gjort
och låtit, huru kunde jag väl då härutinnan . . .?
— I hafven hört mitt ord — afbröt erkebi-
skopen strängt — och till yttermera visso, att jag
går fredad i detta mål, skolen I visa mig de ömsesidiga
förskrifningarne, innan som vi samlas hos
konungen till bröllops efter invigningens slut.
Domherren bleknade. Det var något så ovän-
tadt, att erkebiskopen härutinnan skulle draga sig
tillbaka, att han hade svårt återkomma från sin
häpnad. Men det var den skilnaden i alseende
på förhållandet mellan denne man och erkebiskop
Jöns Bengtsson (Oxenstjerna) och det förhållande,
som plägar vara rådande mellan den öfverordnade,
hvilken begagnar en skurk till förtrogen, att, då i
det senare fallet den underordnade brukar kunna
beherrska sin herre, var här den öfverordnade fullkomligt
herre öfver sitt verktyg. Helmich, som
från att vara den förnäme kanikens, herr Jöns
Bengtssons skrifvare, stigit i samma mon som
denne och blifvit domkapitlets ledamot eller, som
det hette, kanik i Upsala, berodde helt och hållet af
erkebiskopen. Hans ärelystnad var dervid måhända
för erkebiskopen den kraftigaste tygeln, ty hans befordran
låg helt och hållet i erkebiskopens hand.
För honom fans således nu ingen utväg att
«lippa ifrån det ytterst svåra arbete, som förestod,
nämligen att draga erkebiskopens namn ur det
hemliga beslut, som fattats. Han kunde väl helt
enkelt hafva tillkännagifvit erkebiskopens bestämda
nej, men han hade låtit förleda sig att gå för
långt, hans eget anseende stod på spel.
Men ännu en svårighet visade sig for honom.
Huru skulle han väl kunna sammanträffa med de

öfrige nu under Söndagen ooh under högtidligheten
i kyrkan, d| naturligtvis alla skulle vara der
närvarande. Det måste dock ske, det ena med
det andra, och med hufvudet fyldt af tankar, huru
han bäst skulle gå till väga, gick han ut ur bi-
skopshuset. Först ville han dock träffa höfvidsmannen,
och hans lycka ville, att han, just som han lem-
nade klostret, mötte en sven, hvilken han sett tillsammans
med den ifrågavarande höfvidsmannen.
Han sporde honom till, om han hade sett mannen,
men fick det nedslående svaret, att marsken denna
morgon skickat honom i ett maktpåliggande ärende
till Westergötland. — Har han så redan ridit härifrån? — sporde
Helmich med illa dold oro.
— Har han det icke, så sker det väl vid detta
laget! — genmälte svennen. — Yiljen I då-så nödigt
tala med honom?
— Ja! — svarade domherren — och jag må
följa dig till herberget för att se, om jag ej får
honom att träffa.
De giDgo så ett par gator framåt. Under
tiden ringde klockorna, och man hörde högtidlig
sång från klosterkyrkan, och högtidsklädda riddare
och fruar och jungfrur, som fingo vara med vid
högtiden i kyrkan och sedan vid bröllopsbordet,
möttes öfverallt, skyndande till klostret. Detta
väckte domherrens oro, så att han bad svennen,
om han träffade höfvidsmannen, säga, att domherren,
hvilken sjelf hade fränder i Wisby, fått vigtiga
bud från dessa att meddela honom.
Svennen log vid dessa kanikens ord, men
sade, att han ordentligt skulle uträtta ärendet,
och så skildes de. Kaniken skyndade tillbaka till
kyrkan, men svennen fortsatte sin gång till herberget,
der han mycket riktigt fann höfvidsmannen
och framförde domherrens ärende. Höfvidsmannen
kastade en misstrogen blick på svennen.

294 NILS BOSSON STURE.
— Längesedan var det, som du förde bud till
mig, Brodde! — sade han.
— Våra stigar hafva ock skilts åt — svarade
denne — och ser det väl ut, som om detta skulle
komma att ske ännu mer.
— Godt, så rida vi icke i vägen för hvarandra,
Brodde!
— Du är höfvidsman, Jösse, såsom du en
gång var min höfvidsman på Tranan . . . jag menar
att så länge du tjenar marsken, som är min
herres vän, så följas vi väl åt, fast vi icke rida
sida om sida . . .
Detta yttrades utan att någondera synnerligen
mycket fästade sig vid innehållet af det sagda.
Höfvidsmannen öfverlade med sig sjelf om något
helt annat och som utan tvifvel rörde bästa sättet
att undkomma den besvärlige Broddes skarpa ögon,
förbannande inom sig sjelf det öde, som just skickat
Brodde i kanikens väg; Brodde å sin sida
tycktes vilja genomskåda mannen.
— Hårdt är mitt öde — sade slutligen Jösse
Bosson — ty när jag härnäst träffar den fromme
kaniken, kan jag icke veta . . . Men nu måste jag
rida marskens ärenden!
Han svängde sig med detsamma till Broddes
stora förvåning upp på sin häst och red bort ifrån
gården. Brodde stod en stund liksom begrundade han
höfvidsmannens sista ord, men gick derefter långsamt
ut ur gården i samma riktning, som Jösse
Bosson ridit.
Plötsligt hejdade han dock sina steg och slog
in i en annan riktning samt närmade sig klostret,
der trängseln på de tillgränsande gatorna blef allt
större ju närmare han kom.
Yan att i hvarje den minsta omständighet,
som mötte honom, när han fått något att akta
uppå, och begåfvad med skarp urskilningsförmåga
samt en ihärdighet och outtröttlighet, hvilken knappt

hade sin like, slog det honom för hufvudet ifrån
första ögonblicket, som han hörde och såg kani-
kens ifver att sammanträffa med Jösse Bosson, att
här drets något hemligt spel, som han måste taga
reda på. Jösse Bosson var hos honom redan i
högsta grad misstänkt, och kaniken tillhörde erke-
biskop Jöns Bengtssons domkapitel. Hvad behöf-
des väl mera, för att hos honom göra blotta misstanken
till visshet. Men skulle något meddelande
ske, så måste båda sammanträffa, och då det var
honom omöjligt att följa den ene, så borde det
vara honom så mycket vigtigare att lägga märke
till den andre.
Så lång stund hade icke förflutit, sedan han
skildes från kaniken, att denne kunnat hinna mer
än nätt och jemnt inträda i kyrkan, och Brodde
behöfde blott följa honom med ögonen till en
början. Men de många menniskorna utgjorde ett opå-
räknadt hinder, och oron steg i jemnbredd med
trängseln, hvilken naturligtvis var störst i sjelfva
ingången till kyrkan.
I detta ögonblick kom den högtidliga processionen,
företrädd af den herrligaste musik.
Der gick konungen i hvitt siden med en fotsid
purpurmantel kastad öfver sina väldiga skuldror
och med konungakronan på sitt hufvud.
Framför honom gick en riddare med ett bart för-
gyldt svärd, men sjelf bar han äplet i den ena
handen och spiran i den andra, allt af klart gnid
och fullsatt af blixtrande ädelstenar.
Näst konungenkommo erkebiskoparne ochbisko-
parne i Linköping, Strengnäs, WexiÖ och Westerås,
alla i full skrud med kåpor, som i dyrbarhet icke
gåfvo konungamanteln efter. Efter dem kommo
biskoparnes kaniker.
Brodde såg alla, der han stod, och hans
varma hjerta klappade af helig vördnad, när han
såg den majestätiske konungen och de många bi-

skoparne, synnerligast biskop Nils i Linköping, hvil-
ken liksom erkebiskop Tuve hade bragt sig upp från
ringa stånd till sin höga värdighet, och nu senast
utmärkt sig genom sitt kraftiga bistånd mot konung
Kristian i slaget på Holaveden. Men på
samma gång hans öga slogs af glansen och prakten,
var det fullkomligt öppet för hvad han egentligen
sökte i den höga samlingen.
Han såg snart, hvarest kaniken Helmich gick
bland de andre Upsala-kanikerne, och då var
han lugn igen och kunde åter öfverlemna sig åt
åskådningen af allt det herrliga, som här mötte
blicken. Efter prelaterne och deras kaniker kommo
riddarne i de präktigaste drägter, och efter dem
en mängd förnäma fruar och jungfrur, bland hvilka
Brodde såg jungfru Brita, hvilken gick så skön
som en Guds engel bland alla de andra, konungadöttrarna
icke undantagna.
Slutligen kommo de fyra jungfrur, hvilka skulle
invigas till nunnor, och bland dessa konungens
lilla dotter Birgitta, hvilken då var blott nio år
gammal. Konungen hade fått påfvens bref på, att
han skulle få sätta sin dotter i klostret, ehuru hon
var bara ett barn, ty enligt klosterregeln skulle
ingen få bli nunna, som icke var 18 år. Alla
som sågo konungabarnet beundrade hennes hållning
och utseende. Der fans icke skymt af stolthet
i det fina ansigtet, utan det låg utbredt der-
ötver en oskuldens frid, en from likgiltighet, eller,
som en af Wadstena-munkarne sedan antecknade
i klostrets dagbok, ett utseende, som hvarken var
sorg eller glädje.
När tåget kommit in i kyrkan, trängde folkhopen
på, såsom det plägar ske vid dylika tillfällen,
men för Brodde var det ej svårt att få
plats, så att han kunde öfverse så väl kyrkan,
som dem, hvilka hans uppmärksamhet egentligen
gälde.

Kyrkan var prydd och smyckad på det herr-
ligaste. Hela koret var klädt med de kostbaraste
tapeter och golfvet med mattor ända till den dörr
på vestra väggen, som ledde till systraklostret.
Och öfverallt blänkte guld och silfver, perlor och
ädelstenar och höga vaxljus. Isynnerhet var den
aflidna drottningens graf i det at konungen nybyggda
Yårfru-koret upplyst af vaxljus i höga silf-
verstakar och nedhängande kronor. De funnos,
som påstodo sig hafva sett ljusstrålarne från detta
grafkor bryta sig i ett par tårar, som glittrade på
konungens kind, vid han gick derförbi, och att han
sett sig om, liksom hade han velat se sin lilla
dotter. Konungen gick rakt fram till munkarnes kor,
och dit följde honom de båda erkebiskoparne. Ty
äfven erkebiskopen af Lund var här närvarande.
Dock bar han icke på sin erkebiskopliga skrud
det omtvistade tecknet Gli högre värdighet än
Sveriges erkebiskop, naturligtvis för att icke stöta
sig med denne och det svenska presterskapet i
allmänhet. De öfrige biskoparne och kanikerne
togo plats midt på gången nedanför koret, der
säten lör dem voro anordnade, och de öfriga i
processionen deltagande undan för undan, allt
som de inkommo i kyrkan. När de blifvande nunnorna
hunno fram till koret, der invigningen skulle
ske, tog konungadottern plats hos sin fader.
Då steg konung Carl sjelf fram och öppnade
akten med orden:
— Dominus vobiscum! *) — uppläsande der-
efter ett stycke ur Johannis evangelium.
Biskop Nils i Linköping svarade derpå:
-— Gloria tibi, domine!**)
Biskopen uppläste derefter dagens evangelium,
och så framträdde erkebiskop Jöns Bengtsson för
*) Herran vare med eder!
**) Ära vare dig herre!

att förrätta sjelfva invigningsceremonien. Den lilla
konungadottern höll derunder sin fader i handen
och blickade så andäktigt upp på den mörke, dystre
erkebiskopen, hvilken i detta ögonblick af-
klippte för henne alla jordelifvets fröjder.
För Brodde och måhända en och annan bland
de andra, var det ett eget skådespel att se erke-
biskop Jöns och konung Carl vid sidan af hvarandra,
fullbordande den högtidliga invigningen.
Det var ock i visst afseende tidehvarfvets dag och
natt bredvid hvarandra, och barnet vid deras fotter
kastade öfver det hela betydelsen af en styf-
morsblomma, ett offer sådant, som hvarje tid
frambär inför Guds altare, hvar efter sin art till
en försoning för sig.
Men Broddes ögon fästades i detsamma på
en helt annan bild. Medan sången stämdes upp
och konungens musikanter stämde in, reste sig
nere i kyrkan kaniken Helmich, undanskymmande
till en del hvad som föregick uppe i koret. Konungadottern
syntes iklädd nunnedrägten, liksom
betagen af den ära, som vederfors henne, vilja
slita sin hand ur sin faders och med ett hopp
kasta sig i abbedissans armar, något som man
uttydde såsom ett bevis för hennes längtan att
inträda i det heliga klostret, — och midt för
denna syn höjde sig kanikens kala hjessa, fastked-
jande vid sig Broddes hela uppmärksamhet.
Kaniken gick helt sagta genom en sidogång
till en port vid östra kyrkoväggen, och nästan i
samma stund syntes tvenne af de danska sändebuden,
också till sitt yttre prester, omärkligt resa
sig och försvinna.
Utan att ett ögonblick betänka sig lemnade
äfven Brodde kyrkan och tog vägen omkring den
långa klostermuren för att genskjuta de tre, hvilka
otvifvelaktigt genom brödraklostrets port skulle
komma ut ur klostret, så vida de icke väntade
Jösse Bosson i något af klosterrummen. I det

; :
i ’
( 1 ; ; i :
; : : i
j ;
: senare fallet befann sig otvifvelaktigt Jösse Bosson
redan der, men då föresatte sig ock Brodde att
utvänta honom och med svärdet utkräfva sannin-
gen af honom.
Han hade likväl knappt vikit om hörnet vid
muren, så fick han se Upsala-kaniken stiga ut genom
klosterporten och med skyndsamma steg gå gatan
fram. Brodde steg hastigt bakom ett träd, så att
kaniken gick förbi utan att märka honom, och
straxt derefter kommo äfven de andre två her-
rarne gående. Dessa stälde dock sina steg i en
annan riktning, och som Brodde icke hade något
med dem att skaffa, lät han dem gå och följde
Upsala-kaniken. Detta skulle kanske icke under vanliga för-
hållanden hafva lyckats honom, ehuru fördjupad i
sina tankar Helmich än var, men nu, då gatorna
hvimlade af folk, både ringare herremän, hvilka
icke fått vara med om högtidligheten i kyrkan,
och allmoge, nu var det jemförelsevis en lätt sak
att följa kaniken.
Han försvann snart i ett hus vid östra kan-
ten af staden, och Brodde, som icke drog i be-
tänkande att följa honom efter ända in på gården,
såg tillf sin förvåning, just som han skulle träda
in genom porten, de båda danskarne komma gå-
ende i riktning mot samma port. De lade dock
icke märke till honom, utan gingo in, och Brodde
befann sig så alldeles ensam på gården. Han gick
att träffa gårdsegaren för att genom honom få
närmare kännedom om det möte, som här egde
rum, men han fann snart, att denne måste vara
på något sätt med om hemligheten, ty han sökte
tydligen föra honom på villospår.
Den sluge Brodde lät sig utan svårighet öf-
vertygas om orimligheten af, att något hemligt
möte här egde rum, och tog en så enfaldig min
på sig, som han kunde, samt gick utåt gatan, och
gaf sig utseende utaf att vilja aflägsna sig. Borga-

ren stod länge i porten och såg efter honom, men
så fort denne försvunnit, vek Brodde hastigt in
på en annan gata och kom snart tillbaka till ett
gathörn, hvarifrån han hade den förträffligaste
utsigt öfver det misstänkta huset med dess port,
så att han nödvändigt borde se alla, som kommo
ut derifrån. Så förflöt ungefär halfannan timme. Klockringningen
i kyrkorna förkunnade, att högtiden var
slut och att konungadottern var invigd till Kristi
brud. Nu gingo de som bäst från klostret till
konungshuset, der en annan bröllopsfest skulle
firas, nämligen marskens, herr Thords ochjungtru
Iiiana Åkesdotters. Och liksom skuggorna ses
skarpast i det starkaste ljuset, så framkallades vid
sidan af den lycka och glädje, som nu blommade
i brudfolkets sinnen, för Broddes uppjagade inbillning
de förfärligaste skepnader af svek och brott.
Han tyckte sig se ormen krypa bland blommorna,
och ormens hufvud bar Jösse Bossons drag. Han
spratt till, der han stod, så lifligt såg han framför
sig den intet ondt anande marsken midt under
sin sällhet träffas af det lurande förräderiet.
t — Godt, att jag ser dig! — mumlade han
för sig sjelf — jag tänker dock, att min dart skall
hafva lika god udd som din!
Han hade på detta sätt kommit till sjelfva
kammen, att vi så må säga, af det berg, som han
uppstaplat framför sig, och som reste sig i höjden
i kapp med hans oro, när han icke såg någon
skymt af de tre presterne, hvilka försvunnit i huset,
— då plötsligt ljudet af ett par slamrande
sporrar hördes innanför gårdsporten. Brodde drog
sig tillbaka, så att han sjelf icke kunde ses bakom
de framspringande stockändarne på det hörnhus,
der han befann sig, men deremot fullkomligt genom
en springa mellan dem kunde se porten och
hvilka der gingo ut och in.

Stegen af de besporrade fotterna kommo närmare,
och Jösse Bosson visade sig i porten.
Brodde stod andlös. Han ville icke låta sig
ses, men icke heller släppa köfvidsmannen ur
sigte. Denne såg sig snabbt och försigtigt omkring
åt alla sidor, men aflägsnade sig derefter hastigt
från porten in på en gata, som ledde rakt ut ur
staden i riktning norrut.
Lika försigtigt och snabbt lemnade Brodde
sitt hörn och följde förrädaren, som dock icke
gjorde min af att afvika hvarken åt höger eller
venster. Detta förundrade Brodde, som fullt och
fast fått i sitt hufvud att, om något skulle ske,
så skulle det ske nu genast, medan glädjen och
således äfven oförsigtigheten var som störst.
Emellertid gick Jösse Bosson gatan fram,
om möjligt påskyndande sin gång, ju närmare han
kom stadsporten. Brodde, som icke längre be-
höfde dölja sig, enär åsynen af honom nu icke
skulle hafva väckt någon fruktan hos Jösse och
således icke heller öka dennes försigtighet eller
svårigheten för Brodde att följa honom i spåren,
Brodde ökade äfvenledes sina steg och hann på
det sättet till stadsporten i rättan tid att få se
Jösse Bosson kasta sig på sin häst och i flygande
fart ila bort utefter vägen.
Brodde stod förvånad. Nu måste han rifva
ned åtskilligt af den byggnad, som hans misstänksamhet
uppfört så skyhög. Rifningsarbetet gick
också fort, men grunden stod qvar. Något var i
görningen, det led intet tvifvel, och hvad det så
än var, borde marsken underrättas derom och äfven
herr Nils Sture. Han beslöt derföre att genast
gå till bröllopsgården att der träffa herr
Thord och sedan utan rast rida till Axevalla till
sin egen herre för att äfven varna honom. Han
verkstälde genast sitt uppsåt, och vid han gick
vägen fram till konungshuset uppstod åter hos

honom den tanken, att möjligen Upsalakaniken
