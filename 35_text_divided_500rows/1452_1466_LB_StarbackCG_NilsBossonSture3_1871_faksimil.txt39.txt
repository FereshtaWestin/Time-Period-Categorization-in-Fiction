så yppas deras glädje dess mere.
Folkvisa.
TREDJE AFDELNraCEN.
SEGRAREN. --------------- STOCKHOLM.
F. & G. BEIJERS FÖRLAG.

GÖTEBORG.
Handelstidning ens Bolags Tryckeri, 1871.

TESTAMENTET. TREDJE AFDELNINGEN.
SEGRAREN.

I.
I Meka döden. %
Huru motsatta synas icke ofta menniskans
handlingar! Hat och kärlek, lif och död, kunna
dock vara medel för samma mål. Man bedömmer
handlingen endast efter den yttre företeelsen utan
att kunna intränga i den inre, bestämmande och
ledande viljan i densamma, men när denna så småningom
utvecklar sig och framträder, finner man,
att motsatsen, som var så solklar, blott var skenbar.
Den styrande viljan har blott bytt om verktyg
utan att sjelf undergå någon förändring. Målet
är fortfarande detsamma, men man har plötsligt
funnit en annan väg än den redan beträdda,
hvarpå man anser sig säkrare hinna fram.
Hvad det är, som plötsligt väcker tanken på
och bestämmer viljan att välja det nya iör det
gamla, det kan ofta vara den obetydligaste sak i
verlden. Utom all fråga var det något sådant,
som rörde sig inom honom, hvilken gick mordstig
efter Nils Sture, och i första häftigheten, då han
fann, att denne undgått honom, rusade in till den
dödssjuke herr Sten och lyftade mordvapnet öfver
dennes hufvud för att liksom svalka sin törst efter
menniskoblod; — utan tvifvel var det något
sådant, som kom honom att hejda den lyftade

armen och att ögonblicket derefter låta yxan sjunka
mot golfvet.
I samma ögonblick träffades hans blick af den
dunkla skepnaden, som reste sig upp invid riddarens
läger midt framför honom. Han slog sig för
pannan och tog ett par steg tillbaka, men den
plötsliga öfverraskningen lade sig blixtsnabbt, och
ett bredt, vidrigt leende krökte hans läpp.
— Hvem är du, sven, och hvarifrån kommer
du? — sporde han.
■— Jag är småsven hos herr Erik Axelsson!
— svarade Ingeborg skyggt. — Jag har gått vilse
i skymningen och hoppades här vinna upplysning
om, hvar jag skall finna vägen ....
— Vägen, hvilken väg?
— Vägen till Eko!sund!
— Hm! .... Du sjunger med så fin en näbb,
gosse . .. .!
Mannen gick fram och kastade något bränsle
på spiseln samt blåste på glöden, tills flamman
började slå upp. Då fattade han Ingeborgs hand
och drog henne fram mot elden samt spände sitt
skarpa öga i henne med en styrka, som hon icke
förmådde uthärda.
— Småsven hos herr Erik! — mumlade mannen.
— Fingrar af mjölk och ett ansigte .... Tag
af dig lufvan, gosse!
Ingeborg uppbjöd hela sitt mod och sin sinnesnärvaro
att reda sig från mannens närgåDgna
misstankar. Men hon insåg allt för väl, huru
omöjlig och vinstlös all förställning här var, och
lydande sitt hjertas maning, slog hon tillbaka sitt
hufvud och sade:
— Jag är icke den jag synes vara, och dock
vill jag icke säga mitt namn, men jag vill gifva
mitt lif för riddaren här .... och nu tränger han
till hjelp och en vård, som du icke kan gifva!
— Ja, han tränger till hjelp . . . .! — svarade
mannen, alltjemt med lodjurets blick läsande i

Ingeborgs drag. — Han tilläde efter en stund: —
Och hvad mera, stolts jungfru, hvad är så eder
mening? — Rädda honom, rädda honom, och jag shall
blifva dig tacksam i hela mitt lif! — utbrast Ingeborg
och såg med hela trollmakten af en bedjande
blick på mannen, hvilken å sin sida tycktes
vara benägen att lyssna till hennes bön, så sträng
och grym han än var till utseendet.
— För riddaren skolen I icke bära stor sorg
— sade han. -- Han skall se dagen åter, derför
kunnen I vara tröst! Så fort dager blir ljus, vill
jag sjelf gå till erkebiskopsstaden och se till, om
icke en örtkunnig broder står att finna till hans
vederfående. Ingeborg visste icke, hvad hon skulle tänka
om denne man, som så plötsligt tycktes hafva förändrat
sinne. Och likväl kunde hon ej undgå att
se, det samma vidriga uttryck ännu stod qvar i
hans anlete. Hon var öfverlycklig vid tanken på
riddarens räddning, och likväl skyggade hon tillbaka
för den skumma blicken och det mörka leendet
hos honom, som var räddningens vilkor.
Mannen satt en stund försjunken i sig sjelf.
Så såg han åter upp på Ingeborg och började helt
försigtigt utfråga henne, för att få sina första
spörjsmål närmare utredda. Tydligen berodde på
de svar, Ingeborg lemnade, vida mer, än hon sjelf
då kunde fatta, ehuru hon insåg nödvändigheten
att dölja all vetskap om hvad aftonen och vandringen
i skogen uppenbarat för henne. Detta
lyckades henne ock, åtminstone så till vida, att
mannen lemnade henne i ro för vidare frågor.
Men derunder växte sjelffortroendet hos Ingeborg,
och hon började i sin ordning utfråga mannen
om riddaren, huru han kommit hit i den undangömda
stugan i skogen, och hvad som vållat
hans många sår, om det var i envig, eller om nu
strid stått mellan herr Nils och de erkebiskoplige,

•— allt frågor, som voro beräknade att insöfva
mannen i säkerhet. Det var dock ingen lätt sak
att komma till klarhet med honom, och så fyndigt
än det jungfruliga sinnet var, så saknade dock Ingeborg
den erlarenhet och den menniskokännedom,
som här erfordrades.
I ett nu stod mannens öga fästadt på henne,
så uddhvasst och så brinnande, att allt hennes
blod stockade sig i hjertat.
— Hvad haden I så velat göra, jungfru —
sade han — om jag varit riddarens fiende i stället
för hans vän och om jag gifvit honom hans
bane, der han nu ligger redlös i mitt våld?
Men den arma flickan lyckades behälla väldet
öfver sig.
— Banesår? — sporde hon och log. — Ba-
nesår, säger du? ... . Huru kan du fråga så?
— Hvar haden I då edra ögon, stolts jungfru,
eftersom de icke sågo, huru min yxa var lyftad öfver
hans hufvud?
Detta spörjsmål hade icke varit så lätt att
besvara, men Ingeborg befriades derifrån, i det att
dörren öppnades och en helt oansenlig man trädde
öfver tröskeln. Han var klädd i en vid reskappa
och en bredskyggig hatt, allt af den färg och det
snitt, som domherrarne den tiden begagnade. Hans
ansigte var mildt och allvarligt och upplystes af
ett par kloka ögon.
Han hade inkommit, under det mannen uttalade
de sista orden, och den sedvanliga helsnin-
gen bleknade dervid bort på hans läpp, och han
såg sig hastigt omkring i rummet, som nu var helt
och hållet upplyst.
— Gud bättre, min gode man, jag trodde
mig stiga öfver tröskeln till en fridens hydda, och
så mötas mina öron af ord, som väl en stigman
kan uttala, men aldrig en ärlig bonde! — yttrade
den resande och blef stående vid dörren.

— Många färdas denna natt genom Wårdsä-
traskog, märker jag — gentog den tilltalande —
efter som äfven I, fromme herre, dragen derige-
nom .... Ser jag icke orätt, så ären I herr Erik
Olofsson? — Godt, godt, du har rätt, jag är kaniken
Erik Olofsson och står på väg till Gottsunda, dit
jag tänkte få mig en ledsagare .... Men hit tyckes
den gode Guden hafva ledt mina steg, eftersom ....
— Ja, I sägen det, vördige herre! .. . . Helge
kung Erik kunde ej sjelf hafva fört eder bättre till
honom, än som I denna gången bafven kommit.
Riddaren här .... I kännen honom full väl, det
är herr Sten Sture! ....
Domherren kastade af sig hatt och kappa och
skyndade fram till riddarens läger samt började
genast anställa en noggrann undersökning, under
det mannen för honom berättade detsamma som
för Ingeborg, en berättelse som till hufvudsaken
öfverensstämde med sanningen.
— Ögonblicken äro dyrbara, min gode man
— sade Erik Olofsson och reste sig upp —■ de
äro dyrbara . . . .! Här måste genast gå bud till
staden .... Jag stannar här, tills du kommer åter,
så vida ej ett annat bud står att finna, men för
så båld en riddare lärer hvarje ärlig svensk man
vilja offra en natt....
Den mörke mannen kastade en misstrogen
blick på den lille domherreD.
— Jag menar dock — sade han — att I der
gören faran större, än hon verkligen är!
— Vid vår herres dyra blod! — tog då kaniken
i ganska hett — jag säger dig, icke ett
ögonblick är att förlora . . . .!
Och han leronade närmare besked om, hvart
mannen skulle vända sig i Upsala för att få det
som erfordrades. Och så beslöt denne sig då för
att gå. Men väl kommen utom dörren, skyndade

han upp på stugutaket och såg ned genom vindögat.
Allt var helt lugnt dernere, och han
skyndade med jättesteg ned till stranden der båten
låg. Denne hade emellertid ändrat plats, så
att det dröjde en stund, innan han igenfans. Men
båtkarlen satt der troget och väntade. Han fick
nu befallning att utföra det uppdrag, som kaniken
gifvit, och båten började genast skjuta iart uppför
strömmen. Mördaren åter skyndade samma väg tillbaka,
men gick nu så sagta, att icke det ringaste ljud
förrådde hans ankomst för dem, som befunno sig
i stugan. Och åter stod han lutad öfver vindögat
och såg ned i det lilla rummet.
Hvad han nu såg var af en sådan art, att
han förblef stilla på sin plats och beslöt att för-
blifva der, tills det tal hunnit slutas, som nu pågick
dernere.
Ingeborg låg vid kanikens fötter och sträckte
sina händer bedjande mot honom, och han satt
och lyssnade med uppmärksamhet till hennes tal.
Detta innehöll ingenting mer eller mindre än en
fullständig berättelse om allt hvad som under den
förflutna dagen timat allt ifrån det ögonblick, då
Ingeborg tog plats på sandåsen utanför Upsala.
Hela den brottsliga anläggningen var således
till fullo känd. Mördaren gnisslade tänder af harm
och vrede, men ännu dröjde han qvar på stugutaket,
ännu var det mycket mer, som for honom
och hans planer var af yttersta vigt att vinna kännedom
om.
Kaniken och stolts jungfrun lade råd med
hvarandra, huru de skulle rädda den sårade riddaren
undan den grymme nidingen och huru de
skulle på bästa sätt befordra denne till välförtjent
straff. Här gälde det således icke blott, huruvida
han skulle halva framgång i sin djupt anlagda plan,
utan det var rent af fråga om, huruvida han skulle

kunna rädda sig sjelf. Kaniken skulle under loppet
af följande dag, så fort han riktigt fått sköta
om riddaren, begifva sig till staden och der uppenbara
allt för Nils Sture, hvarpå han ofördröj-
ligen skulle med tillräckligt antal folk återkomma
för att gripa ogerningsmannen och föra herr Sten
samt Ingeborg med sig till staden tillbaka.
De arma menniskorna anade icke, att hvarje
ord, som de uttalade, var en bokstaf i deras egen
dödsdom. Men domaren, mördaren var en slug
man. Han kunde hafva begifvit sig in i stugan
och med sin yxa skickat den ena först och den
andra sedan till evigheten; han gjorde det dock
icke. Han föredrog att gifva äfven detta dåd ett
sken till sin fördel så mycket som det lät sig göra,
antingen det nu var, emedan han af naturen var
beräknande och försigtig, eller emedan hau från
barndomen fått hos sig inpräglad den stora faran
af att komma sin hand vid en så pass högt uppsatt
herre, som en domkapitelsledamot, helst då den
här ifrågavarande tillhörde sjelfva erkebiskopens
domkyrka. Hans beslut fattades blixtsnabbt, endast sättet,
huru nan skulle gå tillväga vid dess verkställande,
var ännu dunkelt för honom, då han sagta
begaf sig ned från taket och inträdde i stugan.
— Det var ingen lätt sak att få bud till staden
denna natt — sade han — men det gick dock,
och jag tänker, det skall icke dröja, förr än vi.
hafva karlen här med allt det, som I hafven begärt
till riddarens vederfående.
— Säkrast dock, om du hade dragit sjelf
åstad! — invände kaniken.
— Jag tänkte dock — återtog Sigge med ett
listigt leende — att jag skulle träffa båtkarlen, som
förde eder, vördige herre, hit till strand ....
— Nej, nej — afbröt kaniken utan att betänka
den oförsigtigliet, han dervid gjorde sig skyl-

dig till — min båtkarl rodde genast tillbaka igen
till sjös, bvarifrån jag nu senast kommer.
— Så orädd trodde jag aldrig eder vara, herr
Erik —* yttrade dertill Sigge och skrattade.
— Orädd . . . .? Den som anbefaller sig i Guds
band, beköfver icke rädas, min gode man! — tillrättavisade
kaniken.
Det blef nu tyst, och nattens timmar skredo,
men framåt morgonen, när det började bräcka till
dag, gick Sigge ut för att tillse, om icke budet från
staden var i antågande. Kaniken och Ingeborg
skötte om den sårade, hvilken vred sig i svåra
plågor på sitt läger. Efter en stund inträdde åter
Sigge. Badet syntes ännu icke till, och det var
helt naturligt, menade kaniken, ty det var ej så
lätt för en obekant karl att under den villervalla,
som nu måste råda i Upsala, finna den ifrågavarande
klosterbrodern, hvilken så alltid måste hafva
tid att tillreda de plåster och salvor, som voro af
nöden. Andra gången gick Sigge ut, och nu träffade
han budet, som han sändt till staden. Det hade
riktigt utfört sitt ärende, och Sigge fick en diger
väska, fyld med allehanda saker, med sig till kaniken.
Men han dröjde ännu och gaf båtkarlen
åtskilliga befallningar. När det blef qväll igen
skulte denne åter ligga med sin båt på samma
plats, men icke för något pris låta förmå sig att
ro någon åt staden till, han måtte för öfrigt hitta
på hvilken invändning som heLt. Han skulle endast
sätta öfver till motsatta stranden. Icke ens,
om Sigge sjelf befalte honom att ro till staden,
skulle han understå sig att göra det.
Och dagen kom, och solen steg allt högre på
himmelen. Men riddaren trängde till den noggrannaste
skötsel, och den fromme kaniken ville ej
stanna vid halfgjordt arbete. Han älskade dessutom
högt desse riddare, som offrat lif och blod
for Sveriges land, och ansåg för sin skönaste pligt

att här göra hvad han kunde och hvad Herren
gåfve honom krafter och lycka till. Måhända skulle
en aDnan med mera konsterfaren hand anbringat
plåsterremsorna och salvorna, men visst är, att
ingen skulle hafva öfvergått denne man och hans
tillfälliga medbjelpare i öm och kärleksfull omvårdnad.
Emellertid var det långt lidet frampå förmiddagen,
innan herr Erik kunde tänka på att lemna
den sjuke, och på Ingeborgs begäran beslöt han
att ännu dröja några timmar för att se verkan af
de dråpliga örter, af hvilkas krafter han här begagnade
sig. Sigge åtog sig med större beredvillighet,
än både kaniken och Ingeborg kunnat vänta,
att anskaffa roddare. Han blef länge borta, men
när han åter inträdde i stugan, hade det likväl
icke lyckats honom att utföra sitt värf, han förde
blott mat med sig, och det kunde väl hans förnäma
gäster tränga till, menade han.
Så blef det eftermiddag, och ändtligen var
stunden inne att åter sköta riddaren, som låg i en
ständig dvala. Det skedde, herr Erik nickade betydelsefullt
åt Ingeborg och i det han vände sig
till Sigge, sade hon:
— Här tarfvas ännu kraftigare örter .... jag
måste nu till staden, skall jag ock gå till lots....
— Det kunnen I dock ej, fromme herre . ...!
Hafven ännu en kort stund tålamod, så menar jag,
att roddare skall stå att finna, om icke annat skall
jag sjelf ro eder strömmen uppför.
Men den redlige kaniken stod fast vid sin
föresats, och då erbjöd sig Sigge andra gången
att gå till stranden och söka en roddare, ty hma
hade icke bjerta att se så from en herre gå till
fots den långa och oländiga stigen genom skogen.
Hade icke oron för riddaren varit så stor, hade
helt visst Erik Olofsson icke låtit inverka på sig
af den farlige mannen. De kraftigare medel, om
hvilka han talade, voro af en sådan art, att de

icke ens kunde användas, om icke riddarens tillstånd
förbättrades, det visste han väl, och förr än
han var viss derom, dröjde han lika gerna, der
han var.
Ingeborg satt med torra ögon vid, riddarens
sida. Hela hennes själ var liksom sammangjuten
med honom. Hon hade ej en tanke för någon eller
något annat i denna verlden. Kanikens ansigts-
uttryck, när han pålade de nya bindlarne, hade
mer än ord sagt henne, att hon satt vid randen at
dödens rike.
Åter inträdde S:gge, men nu var det så långt
lidet på eftermiddagen, att ingen kunde komma till
staden medan dagen var ljus.
— Nu ligger båt vid stranden! — sade han.
— Godt, godt! — yttrade kaniken, men utan
att visa synnerlig hvarken tillfredsställelse eller
skyndsamhet, ehuru han fått vänta längre, än
sjelfve Sigge funnit rätt förenligt med sina syftemål.
— Så hafven I funnit eder i eder väntan —
tilläde han — och det är väl, ty fast båten ligger
der, så finnes ännu ingen roddare att se!
— Godt, godt! — blef kanikens svar.
Han gick fram till sjukbädden, lutade sig ned
till riddaren, lyssnade till hans andedrägt, undersökte
hans puls och försjönk i djupa tankar. Ingeborg
såg på honom i orolig förbidan, och Sigge
stod i bakgrunden och stack ett kort svärd inom
läderbältet. — Ingeborg! — hviskade riddaren helt sagta.
Ett svagt, nästan omärkligt leende krusade
kanikens läpp. Han lade sin hand välsignande på
Ingeborgs hufvud, nickade till afsked och vände
sig mot dörren.
Der stod Sigge med hans kappa och hatt, och
sedan han var vederbörligen rustad till färden,
öppnade han dörren och gick ut, ännu i sista stun-

den kastande en pröfvande blick på dem, som han
lemnade qvar.
Utkommen på skogsstigen,rgick Sigge förut, och
tätt efter honom följde kaniken, påskyndande hans
steg, fast hans tunga andedrägt lät höra, med
hvilken svårighet han rörde sig till fots. När de
kommo ned till stranden, låg der verkligen en båt,
och roddaren satt der lugn och orörlig i akter-
stäfven. Kaniken fälde ett utrop af glad öfver-
raskning och sporde genast båtkarlen, om han
ville föra honom till staden.
— Nej! — blef svaret
Och alla öfvertalanden, till och med en grof-
kornig befallning af Sigge uträttade intet. Mannen
hade af sin husbonde fått befallning att för-
blifva liggande der vid stranden, och der skulle
han ock förblifva.
— Nå väl! — sade då till slut herr Erik —
så må jag då gå till fots.
— Då har jag dock ett bättre råd att gifva
eder! — inföll Sigge, och tilläde på kanikensfråga,
hurudant det rådet lydde: — Här på andra
sidan Fyris ett stycke upp åt land, ja det kan väl
vara ett par stenkast, bor en man som, jag vet
det för visso, skall föra eder båtledes till staden.
Detta råd fann kaniken efter något betänkande
godt, och då båtkarlen icke hade något emot
att föra honom öfver till andra stranden, så gick
han ned i båteD, och denne lade genast ut. Sigge
stod qvar och såg till, att allt gick lyckligt och
väl. Kaniken skred efter en stund sagta uppför
strandsluttningen på andra sidan, och båten gled
åter öfver ån tillbaka. När han låg på sitt förra
ställe, gick Sigge ned till framstäfven, som om
han haft något att säga båtkarlen. Kaniken vände
sig om och såg det, men tycktes icke fästa sig
dervid, utan försvann i småskogen.
— Här äro ugglor i mässen! — hviskade båtkarlen.

Sigge sade icke något dertill, men hans listiga
öga hvilade på talaren och uppfordrade honom
att tala tydligare, något som denne också gjorde,
i det han skyndade sig att tillägga:
— En af herr Nils Stures svenner kom ridande
på eftermiddagen och sporde efter herr
Sten! — Och han fick till svar . . . .?
— Att tvenne män förde honom öfver vid
Flottsund i går sent på qvällen, och med det beskedet
red svennen sin väg .... Dock lärer han
icke vara långt härifrån!
Ett kort ögonblick betänkte sig Sigge. Derpå
sade han:
— Raskt upp till stugan och håll säkert öga
på dem derinne!
Båtkarlen, som tycktes vara färdig att fullgöra
hvilken befallning som helst af Sigge, skyndade
ögonblickligen upp ur båten och försvann
uppför stranden, under det att Sigge sprang ned
och tog till årorna.
Med några kraftiga årtag hade han förflyttat
sig öfver till motsatta stranden, der han hastigt
gjorde fast båten, hvarpå han med en otrolig snabbhet
och smidighet i alla sina rörelser steg uppför
åbrädden och likaledes försvann i skogen.
På något afstånd hördes fostegen af den fram-
åtvandrande kaniken. Sigge tog en krokväg för
att genskjuta honom och drog upp det korta svärdet
för att vara fullt rustad till sin blodiga ger-
ning. Men härvid kom han till en något öppnare
plats, der en tufvig och sidländt hage utbredde
sig. På motsatta sidan, der tät furuskog begränsade
synkretsen, syntes en ryttare rida fram fot
för fot. Den nedgående solen kastade sina sista
strålar på den blanka, jernhatten, som glänste
eldröd. Den bleke mördaren stannade liksom träffad
af en ljungeld och kunde ej taga blicken bort från

den glänsande punkten. Det var hans lycka, att
några enbuskar skylde honom sjelf, ty hans beteende
skulle eljest ofelbart hafva väckt ryttarens
uppmärksamhet. En skriande korp, som flög fram
öfver Sigges hufvud väckte honom ur hans dvala,
och förmådde honom att skyndsamt lemna den farliga
stigen utmed hagmarken samt sticka sig undan
i småskogen.
Det var Brodde, som red der invid skogskanten.
Sigge kände fullkomligt igen Ponom, och han
betogs af en själsspänning som nästan gränsade
till yrsel vid den plötsliga tanken, att han åter en
gång skulle draga det kortare strået för denne
mans skuld. Den sista skymt af tvekan, om ännu
någon sådan funnits hos honom, försvann, och han
ilade framåt med fördubblade krafter.
Så befann han sig inom kort vid kanikens
sida. Denne hade hunnit ett ställe i småskogen,
der vattnet samlat sig i en temligen vid fördjupning,
som han förgäfves sökt kringgå och derför
just var i färd med att på några ur dyn uppskjutande
stenar gå tvärt öfver. Yid bullret, som Sigges
hastiga lopp mellan de yfviga granarna och
ungtallarne förorsakade, såg han upp och blef helt
bestört vid åsynen af mannen, ehuru han i första
ögonblicket äfven lät dåra sig af den tanken, att
mannen skulle hjelpa honom öfver.
— Käre! — sade han — du kommer, liksom
skickad af Herren!------- hjelp mig här öfver!
— Och ändå ett stycke till! — hväste Sigge
och högg till den intet ondt anande kaniken i
sidan. Denne gaf till ett rop och föll ned påtufvan,
der han stod. Ännu en gång lyltade mördaren
handen med svärdet för att fullborda sitt verk, då
ett hvinande hördes i luften tätt bakom honom,
toppen af en afskuren granbuske for öfver hans
skuldra och en kort stridsyxa, sådan som stundom
brukade bäras vid bältet äfven af ryttare, flög tätt
