till en förbindelse, hvilken synes medföra ganska stora
fördelar . . .»
»Det kan nog så vara», menade fru Coyet en smula
tvehågsen, »men hvarken han eller Öllegård har ännu
sett den anmälde friaren ... en medelålders, förståndig
man, efter hvad ni säger, herr riksråd . . .»
»Med indrägtig syssla och dessutom i goda omständigheter
... ja, rent af en rik man, som jag dertill lofvat
särskildt befordra, ty fröken von der Wetterings gifter-

292
mâl är något som jag lagt mig synnerligen vinning om
att åvägabringa ...»
»Det intresse herr riksrådet visar för min unga
skyddsling är särdeles smickrande . ..»
»Jag har derföre beflitat mig om att finna en make,
som icke pä något sätt kan utsättas för att blifva förkastad
. . . jag kommer derföre att föranstalta, det prosten
von der Wettering genast måtte infinna sig här, på det
att nödiga förberedelser ofördröjligen . . .»
»Nej», ropade Öllegård i det hon häftigt sprang upp,
»det är obehöfliga förberedelser . . . jag gifter mig aldrig!»
»Aldrig!» upprepade fru Coyet. »Kära barn, man
bör undvika att gå till ytterligheter!» Icke utan en liten
inre tillfredsställelse fortfor hon: »Om ni i samråd med
er far icke skulle gilla den af riksrådet föreslagna förbindelsen,
så kanske att jag kunde . . . efter freden har
jag icke alls emot att införa er i sällskapslifvet, och ni
kan då möjligtvis formera någon bekantskap . . .»
»Tills efter freden tror jag icke att fröken von der
Wettering kan dröja med sitt giftermål . . .»
»Jag förstår inte», sade fru Coyet i det hon ytterst
förbryllad blickade bort till det mäktiga riksrådet, som
med ett gäckande uttryck hade lagt en viss tonvigt på
sina ord. »Emedan derpå beror landets välfärd», sade han kort.
Hade riksrådet förlorat förståndet?
Denna fråga framstälde fru Coyet i sitt stilla sinne,
medan hon sköt sin stol en smula tillbaka och i största
bestörtning lät solfjädern falla.
»Jag ber, min nådiga fru friherrinna, låt oss behålla
vårt sinneslugn; i närvarande ögonblick är detta verkligen
af nöden.» Kiksrädet gjorde en befallande rörelse med
banden, inbjudande fru Coyet att behålla sin plats. »Tänk
för all del inte på att rusa er väg, fröken Öllegård; ni
framför någon annan måste lyssna till hvad jag har att
andraga.» »Ni torde i viss mån tycka er berättigad att förtryta
mina ord», fortfor riksrådet efter en liten tystnad, i det
han under sina buskiga ögonbryn gaf Öllegård en for-

nytiiisÄi imT*1'******* 293
skande blick, »och ni anser kanske min inblandning i edra
angelägenheter som en opåkallad närgångenhet; men när
ni får höra mina skäl, hoppas jag, det ni anser mig endast
ledd af en uppriktig välmening för ert bästa.»
»Välmening för hennes bästa.» Dessa ord hade för
Öllegård alltid inneburit något obehagligt, från de dagar
då Kerstin sagt henne en osminkad sanning,.gerna åtföljd
af handgriplig upptuktelse, intill det närvarande, då fru
Coyet höll små föreläsningar om det passande, med någon
besk helsodryck vinkande på afstånd. livad riksrådets
»välmening för hennes bästa» åter igen angick, så visste
hon nu, det hon skulle få höra den bittraste sanning,
känna den smärtsammaste upptuktelse och smaka den beskaste
medicin i verlclen. Hon anade ungefärligen hvad
som skulle komma och hon sade till sig sjelf : »han anar
min kärlek, han vill skilja mig från den älskade!» Hon
kände sig lik ett flarn för vinden, som skulle föras hit
och dit, utan ett skydd, vid hvilket hon kunde haka sig
sig fast. »Han skall icke lyckas», sade hon andlöst till
sig sjelf, »han skall icke lyckas!»
»Kungs Carls täta besök här på Beltorp hafva gifvit
ämne till hvarjehanda tal och utläggningar», återtog riksrådet.
»I granskapet gör man sina reflektioner och man
säger öppet: ’skön Öllegård är kung Carls käraste’.»
»Något så oförsynt har jag väl förr aldrig hört!»
ropade fru Coyet, i det en bjert rodnad sprang upp på
hennes panna. »Här i mitt hus, i mitt hem . . . huru
vågar man häntyda på något sådant!»
»Icke desto mindre är detta olyckligtvis förhållandet.»
»Men jag går i god för, att icke det ringaste tilldragit
sig, som ej är tillbörligt. Tvärtom har jag haft
ganska mycket att anmärka öfver Öllegårds allt för tafatta
sätt gent emot kung Carl.»
»Möjligtvis i ers nåds närvaro. Men vid de möten
skön Öllegård haft utom hus har hon kanske icke varit
fullt så tafatt. Landsortsfolk leta ut allting. När jag
kom till Ljungby nyss, var den första nyhet, som mötte
mig, talet om kung Carls oförsigtiga förhållande . . . vissa
möten och promenader hafva blifvit bespejade. . . . Jag
lemnar åt fröken von der Wettering att afgöra, om hon

■ anser sig vara ett offer för ett lömskt förtal eller om hon
pä ett eller annat sätt gifvit lastarenom rum.»
Öllegård, som dittills hållit hufvudet framåtlutadt,
lyfte nu upp sina blickar och med ett drag af stolthet
blandad med trots säg hon bort till riksrådet. »Än sedan?»
sporde hon. »Hvarföre skulle jag icke få möta kung
Carl, när han bad mig derom . . . hvarföre skulle jag icke
få älska honom på samma sätt som jag älskar solens
ljus . . . högt öfver mig och lika aflägset som konungen ?
Min kärlek förnärmar icke någon . . . jag begär endast
att någon gång få träffa honom, få se honom, få höra
honom tala .. .»
»Öllegård!» ropade fru Coyet. Det var nu hennes
tur att tycka, det hon måste höra orätt. »Öllegård, barn,
hvad är det för prat . . .»
»Jo jo, ni hör nu!» inföll riksrådet, med möda qväf-
vande sin harm.
»O, jag älskar honom så högt», utbrast Öllegård häftigt,
i det hon sammanknäppte sina händer, och plötsligt
bristande ut i tårar, fortfor hon snyftande: »Jag älskar
honom så som Ebba Brahe älskade Gustaf Adolf . . . som
Katarina Månsdotter Erik . . . som . . .»
»Der ha vi det!» skrek riksrådet. »Just detta! Men
för en sådan kärlek bevare honom milde Herren Gud!»
»Äh, hvad får jag icke upplefva!» klagade fru Coyet.
Öllegård höll sina händer fortfarande sammanknäppta
och tårarne i hennes ögon skymde bort fru Coyets förskrämda
ansigte och riksrådets hotfulla uppsyn. Medan
den ädla damen emellertid satt liksom förstenad på sin
stol, hade Gyllenstjerna rusat upp, och han hade just
öppnat munnen för att ge luft åt sin harm, då han i tid
kom till att betänka, att han med vredgade uttryck icke
skulle vinna något, men med sansade förnuftsskäl måhända
allt.
»Jag sade: bevare honom Gud för er kärlek», återupprepade
Gyllenstjerna. »Jag skall strax säga er af
hvad orsak.»
Var det samme man som nyss talat? Vreden var
borta, och det låg allvar, nästan godhet i hans blick.

åilipt : r:•■:■t
iisiisaisgis
Öllegård, som beredt sig på en störtskur af förebråelser,
ser, mot hvilka hon i förväg förhärdat sitt hjerta,
kände plötsligen det lilla trots försvinna, hvarmed hon
tillstått sin kärlek. Hon veknade och blef rörd utan att
rätt förstå orsaken.
Var det månne något i tonfallet af denna mäktiga
stämma, som talade till hennes hjerta? Var det kanske
något i denne märkvärdige mans blick, som betvang henne,
som kom henne att finna, att, huru skiljaktiga deras meningar
än voro, de likväl enades i att hvar och en på sitt
sätt älska kung Carl?
»Det behöfves en kraftig styrelse för att bringa ordning
och skick i landet», fortfor Gyllenstjerna. »Kung
Carl är mäktig ett dylikt värf .. . men för att lyckligt
kunna genomföra detsamma, måste folket med vördnad
se upp till sin styresman. De lagar han föreskrifver
måste han sjelf obrottsligt hålla, hans vandel måste vara
ren som nyfallen snö . . . för att skaffa sig lydnad och
respekt, måste han sjelf vara en föresyn i det goda.»
Gyllenstjerna tystnade några sekunder, hans djupt
liggande ögon lågade och en ljusning spred sig öfver hans
mörka ansigte då han fortfor:
»Kung Carl har vunnit hjelteära, men en dåraktig
ärelystnad är icke i hans smak. Kriget har gifvit honom
den helsosamma lärdomen att till folkets väl använda
fredens välsignelse. Hans håg drar honom ut i det friska,
rörliga lifvet. Det är icke hans sak att tala och skrifva
sirligt, men att med klar blick uppfatta hvar nöden är
störst och hvar hjelpen är lättast att finna, detta är hans
uppgift . . . detta förstår han i grunden.
»Jag känner kung Carl bättre än ni känner honom,
ja, känner verlden bättre än ni kan känna den. Tror ni,
att en man med Carls sinnelag skall känna sig lycklig
. . . jag menar icke för en dag, utan för en hel lifslängd . . .
skall känna sig lycklig, derest han i verldens ögon icke
kan bibehålla den aktning, han redan vunnit? Han skall
genom visad svaghet börja misstänka, att folket hviskar
till hvarandra om den fläck, som finnes på hans vandel
- . . han skall börja frukta, att folket kan skrika ut hans

296
skam på gatorna . . . och på detta sätt är mellan folket
och regenten förtroendet borta, bandet slitet.
»Tror ni, att er kärlek, er brinnande, gränslösa kärlek
kan ersätta detta svikna förtroende ... att det band,
som förenar er båda, kan ersätta det mellan honom och
'nationen slitna bandet?
»Han, som lofvat att icke tillhöra sig sjelf, utan
fäderneslandet, för hvars inbyggares väl, trygghet och ära.
han beslutat offra de framtidsdagar, Herren förunnar honom
. . . han skall en dag finna sig som löftesbrytare
derest han genom kärlekens veklighet blir lockad pä af-
vägar, dragen bort frän sitt mål. .. . Med er kärlek, fröken
von der Wettering, säger ni er icke förnärma någon, men
jag säger er öppet, att ni förnärmar så väl landet som
konungen. Carl liar heliga pligter att uppfylla ... ve
den, som rycker honom bort från uppfyllandet af dessa
förpligtelser ; förr eller senare skall han träffas af landets
förbannelser och konungens afsky! . . . Något mätressvälde
tolereras, Cfudi vare lof, icke i Sverige.»
Öllegård, som under det han talat känt sitt bröst
sammansnöras af en onämnbar ångest, hade dolt ansigtet
i siaa händer.
Det var måhända för henne icke någon helt och
hållet ny upptäckt, att hennes kärlek var dåraktig och
otillåten, men att den kunde lända till ofärd för den
älskade, derpå hade hon aldrig tänkt. Visserligen hade
Carl framkastat ett par ord om sin svaghet, liksom klandrade
han sig sjelf, och hågkomsten derom fylde henne
med bäfvan.
Låg det således endast sanning, omutlig sanning i
Gyllenstjernas framställning ?... Så naket, så beröfvadt allt
urskuldande, så i dess rätta dager hade hon aldrig kunnat
föreställa sig sitt förhållande. Och när han nu slungade
de sista grymma orden emot henne, kände hon liksom hade
ett mordvapen dödligt träffat henne. Utan all besinning
sjönk hon maktlös tillbaka, medan ett svagt qvidande steg;
upp ur hennes qvalda bröst.
»Nej, nej . . . icke så ... så kan det icke vara!» Det
var likt ett värnlöst barns jemmerklagan och liksom urskuldande
fortfor hon: »åh, jag älskar . . . älskar honom så högt.»

297
»Må så vara, men förbindelsen mellan er och konungen
måste brytas !... Enda sättet för honom att skaffa
lydnad i landet, att bringa det från undergång, att kufva
gensträfviga och upproriska sinnen är, att han sjelf är
utan vank och brist. Ja, jag ställer mig mellan er och
konungen, honom och landet till värn och skydd!»
Gyllenstjerna stod upprätt framför Öllegård under
det han talade. Hans jättelika gestalt tycktes liksom växa,
han syntes lika obeveklig som orubblig. Det låg dock
alltjemt deltagande och godhet i hans blick, och något
sänkande rösten fullföljde han:'
»Stackars barn, jag fattar nog edra känslor, jag fattar
till fullo det offer ni kommer att göra. . . . Äfven jag
har en gång älskat, äfven jag har måst försaka. * Sedan
den stunden blef fäderneslandet min älskarinna . . . brinnande
är min dyrkan och min åtrå att för detsamma skapa
en tryggad framtid.
»Äfven ni, skön Öllegård, skall i en fullgjord pligt
finna tillfredsställelse, skall i den storartade försakelse ni
gör finna ersättning. ... Ni skall säga er sjelf: så högt
älskar jag kung Carl, att intet offer är mig för dyrköpt,
när det gäller att trygga hans framtida lycka och bestånd!»
»Ja!» sade Öllegård. Detta ’ja’ lät som ett skri,
det kom fru Ooyet att hastigt gömma sitt ansigte i handklädet
och Gyllenstjerna att spritta till.
»Ja», upprepade Öllegård, som hade rest sig upp.
Hon blickade framför sig med ett uttryck, som såge hon
långt bort i fjerran, hennes ögon strålade och öfver det
bleka ansigtet låg liksom ett sken. Det var en värdighet
och höghet öfver hennes gestalt, hvilken kom Gyllenstjerna
att ofrivilligt draga sig ett halft steg tillbaka, och den
triumf, hvilken nyss farit genom hans själ, gaf vika för
en känsla af beundran.
* Berättelser ur svenska historien af And. Fryxell, sextonde
delen, sid. 49. 1671 friade Gyllenstjerna till Elisabet Eriksdotter
Oxenstjerna, sondotter af gamle rikskansleren, men fick afslag och
fröken gifte sig i stället med den unge, älskvärde Gustaf Adolf de
la Gardie, son till Gyllenstjernas motståndare, rikskansleren Magnus
Gabriel. Man påstod, att detta var orsaken till Gyllenstjernas lik-
giltighet för fruntimmer. Wâ.

■
298 Ja, skön Öllegärd var en rival väl värd att bekämpa!
Det hersklystna riksrådet lyckönskade sig att icke
hafva låtit passionen fara bort med förståndet, att i stället
för förebråelser hafva användt förnuftsskäl, dem han
sökt lämpa efter den oerfarna flickans uppfattning.
Han drog sig, som sagdt, tillbaka och lät Öllegärd
passéra sig förbi, och hennes sakta hviskning: »intet offer
är för stort för Carls välfärd!» träffade hans öron, och
konungens älskarinna, som han svurit att bekämpa, fann
för några sekunder nåd för hans ögon och väckte en flyktig
sympati i hans hjerta.
TRETTIOS JETTE KAPITLET.
Öllegärd var under inflytandet af en sinnesöfverret-
ning, som kom henne att liksom andlös störta fram mot
det&mål hon föresatt sig — det att rädda konungen från
att ens en skymt af obetänksamhet kunde vidlåda hans
karakter. Då hon aflägsnade sig ur det stora gemaket, var det
henne liksom hade hon varit buren af vingar och hon
skyndade in i sin kammare, der hon föll på knä, och
lutande sitt brännande hufvud mot de sammanknäppta händerna,
ropade hon gång efter annan : »Herre, rena mitt
hjerta, lär mig finna tröst i min försakelse!» Derpå följde
några ögonblick af svaghet, då sinnesöfverretningen gaf
vika, då storheten af hennes offer drog henne bort från
de högre regioner, der hennes själ sökt hugsvalelse och
der smärtan tyngde henne ned mot jorden. »Jag sörjde
öfver hans bortresa», suckade hon, »jag kände, att ödets
slag på ett eller annat sätt skulle träffa mig, att jag kanske
skulle uppbära smälek och bespottelse för min kärlek,
men att man skulle fordra den uppoffring jag nyss
måst göra, det trodde jag aldrig, nej aldrig! . . .»
Hon vred sig i ångest, liksom marterades hon af någon
förfärlig fysisk plåga, under det hon med torra ögon

iîk p|5s;;|
290
stirrade framför sig. Det föreföll henne härunder, som
om ett ogenomträngligt mörker låg utbredt öfver hela verl-
den, i hvilket hon trefvade omkring utan att kunna hitta
bort frän denna natt, som hon med fasa sade sig sjelf
skulle vara evig — ty han, som var lifvets ljus för henne,
hade försvunnit för alltid.
Hvad återstod väl på jorden, sedan hon afsagt sig
honom? Det själslidande hon kände medförde småningom ett
slags slöhet, en sinnesförlamuing, som döfvade hennes
qval . . . hon sökte en stund sträfva emot och liksom hålla
fast vid sin sorg, men den sjönk bort i det nattsvarta
dunklet. Hon kunde icke mera redigt öfvertänka hvad
som timat under den sista plågotimmen.
I och med detsamma Öllegård emellertid hade aflägs-
nat sig ur salen, uppreste sig fru Coyet. Hon var icke
längre under inflytandet af det deltagande, som Öllegårds
smärtfulla anskri hade väckt i hennes själ. Den gamla
damen, som vanligtvis lätt nog dukade under för hvarje
häftig sinnesrörelse, kände i denna stund en inneboende
kraft, hvilken liksom stålsatte hennes sinne. Tanken på
att i hennes hem, i hennes ärbara närhet en kärlekshandel
hade börjats och utvecklat sig, en kärlek lika oförståndig
som otillåten — denna föreställning fylde henne
med harm.
Grannarne hade fått en skön sqvallerhistoria att föra
till torgs. Ah, nu förstod hon till fullo de tvetydiga hänsyftningar
fru Ridderschatz tillåtit sig! Vid hågkomsten häraf
purprades den åldriga damens ansigte af harm.
Huru hade hon icke blifvit förd bakom ljuset.
För endast några få ögonblick tillbaka hade hon varit
nog blind att som en ovärdig misstanke skjuta bort Gyl-
lenstjernas anklagelse samt gå i god för Öllegårds sedesamma
uppförande. Då något tvifvel icke längre kunde
förefinnas, kände hon sig liksom förnedrad öfver det otillbörliga
i ett tycke, som icke kunde ega ett giftermål till följd.
Menlös, som hon var i sina åsigter om menniskorna,
utgjorde de goda och de onda för henne liksom två klasser,
hvilka, utan att komma i beröring med hvarandra,

vandrade på den breda eller den smala vägen. Tidens
ondska bade lärt henne, att det fans mördare, rånare och
mordbrännare samt att mången qvinna störtat sig djupt
i förnedringens dy; men att en sådan qvinna rent af
fostrats vid hennes barm, fylde henne med skräck.
Hon hade sett Öllegård glad och lycklig med sina gelikar
och med en blygsam tillbakadragenhet, en nästan tafatt
förvirring i sitt sätt gent emot konungen, men tanken på
att något ondt kunde ligga under allt detta, hade aldrig
fallit henne in. Vid den oroande upptäckt hon nu gjort,
kände hon sig i förstone helt förvirrad och liksom bortförd
i en strömhvirfvel. Men icke längre under inflytande
af Öllegårds suckan och klagan, upphörde medlidandet,
och harmen tog ut sin rätt.
»Öllegård måste bort», ropade hon; »icke ett ögonblick
längre får hon vistas i min närhet!»
»Fru friherrinna, jag ber . . . värdigas höra hvad jag
ännu har att andraga», bad Gyllenstjerna, i det han nödgade
den gamla damen att åter intaga sin plats. »Då jag
kom hit, var: det i anledning af att åvägabringa ett giftermål
mellan Öllegård och borgmästare Aschenborn . . . Million
till följd af sin dåraktiga kärlek jagad bort härifrån,
är ändamålet icke vunnet — det att skilja henne från
konungen ...»
»Hon har ju lofvat att foga sig efter nödvändigheten»,
inföll fru Coyet.
»Men konungen skall söka upp henne, han skall få
del af vår inblandning och anse henne som en martyr.
Han skall förhindra giftermålet . . . han har ett lika häftigt
som envist lynne . . . hvem vet hvilken hjelplös olycka
detta kunde ha till följd. — Kom i håg, att hon nyss liknade
sin kärlek vid den Katarina Månsdotter en gång
hyste . . .»
»Åh, att upplefva något dylikt, att bli inblandad
i ett slikt förhållande», klagade fru Coyet, som villrådig
stirrade upp till riksrådets förslagna ansigte. »Nej, jag
kan icke uthärda tanken på att hon stannar i mitt hem . . .
kom i håg allt hvad som redan pratas här i granskapet. . .»
»Om Öllegård hals öfver hufvud lemnar ers nåd»,
inföll Gyllenstjerna med hopdragna ögonbryn och synbar

301
otålighet, »om hon lemnar ers nåd, skall allt det sqvaller,
som pratas i granngårdarne, snart flyga land och rike omkring
som en intressant historia. . . . Det skulle läggas till
mycket smått och godt, som förvärrar hela situationen. . . .
Den liga, som sammangaddat sig i fruktan för den räfst,
som konungen en gång kommer att anställa, skall få vatten
pä sin qvarn . . . man skall påstå, att Carl knappast
eger ett ärligt hårstrå på sitt hufvud, och fäderneslandets
olycka är genom detta fru friherrinnans förhastade handlingssätt
icke afvärjd, utan påskyndad. Allmänna omdömet
kommer icke heller att skona ers nåd . . .»
»Det är förfärligt . . . mitt förstånd står stilla!»
»Jag hade visserligen först tänkt tala med Öllegård,
utan att falla fru friherrinnan besvärlig, men vid närmare
besinning ansåg jag detta vara allt för oklokt, ty förr eller
senare hade ers nåd lätt nog kunnat få del af förhållandet
och Öllegård blifvit komprometterad. Det är detta
som måste förebyggas. För att hämma sqvallrets kringspridande
är det nödigt, att flickan fortfarande dväljes här
samt att folket ser henne omfattas med allt större och
större vänlighet. Hennes giftermål måste påskyndas . . .»
»Men borgmästare Aschenborn kan ju lätt nog få del
af de historier, som äro i svang . . .»
»Dessa har jag icke undanhållit honom . . . det finnes
emellertid många slags menniskor till i verlden . . .
borgmästare Aschenborn känner sig särdeles smickrad öf-
ver att hans blifvande maka är af en så oförliknelig
skönhet, att den till och med väckt kung Carls uppmärksamhet.»
Fru Coyet skakade sitt ärevördiga hufvud. Hon vartill
sinnes såsom om hon fallit ned ifrån skyn.
Ett spefullt leende dröjde på Gyllenstjernas läppar,
då han fullföljde: »För resten är borgmästaren en upp-
åtsträfvande man, som sätter ett ganska högt pris på jordiska
fördelar och jag har lofvat att i befordringsväg gagna
och stå honom bi.»
»Således är det af egoistiska beräkningar . . .?»
»Det mesta, som sker här i verlden, har en anstrykning
häraf . . . och när sådana föra till ett godt resultat
.. . ja, min bästa fru friherrinna, jag riktigt lyckön-

•I'kfeisjjSf&i mmàÊ&Ê0
302
skar mig till att ka påträffat eu person med herr Aschen-
borns principer . . .»
»Gud tröste mig!» suckade fru Coyet.
»Nu är endast fråga om att så fort som möjligt påskynda
Öllegårds giftermål. Redan om söndag måste lysning
ske ...»
»Så vida vi till dess kunna få hit hennes far . . .»
»I fall han icke kan infinna sig, får detta ej vara ett
hinder. . . . Äfven honom förutan lofvar jag ombestyra
allt... ja, äfven om han skulle vägra sitt samtycke, så . . .»
»Vägra?» upprepade fru Coyet. »Han bör ju tacka
Gud för att dottern på ett någorlunda hederligt sätt kommer
ifrån allt det eläude och trassel, i hvilket hon eljest
lätt nog kan falla.»
Gyllenstjerna skrattade. »Ilvem vet, om vördig prosten
skulle anse ett dylikt fall vara särdeles trassligt? . . .
Uppriktigt sagdt, så har jag just icke något synnerligt
högt begrepp om den andäktige mannens rättrådighet. Ull
följd af denna misstanke har jag icke direkt vändt mig
till honom för uppgörandet af flickans giftermål, utan är
det hela stählt en smula på skrufvar . . . men jag skall
nog förstå att slutligen vrida dem till rätta . . .»
»Åh, åh!» pustade fru Coyet, som började känna en
nervös torka i halsen. »Men ni misstager er säkert ... !»
»Nej, säkerligen icke! . . . Döm blott sjelf, min bästa
fru friherrinna: så länge danskarne hade öfvermakten, var
han dansk sinnad, och för att vid uppgörelsens dag ernå
en storartad vedergällning, gjorde han verkligt känbara
pekuniära uppoffringar. . . . Opåräknadt började emellertid
segern att luta åt vår sida . . . herr prosten gjorde genast
en liten vändning . . . kung Carls uppträdande i prestgår-
den bidrog säkert i sin mån till denna taktik . . . vete
tusan, huru han förstod att anordna så, att han blef öf-
verfallen af snapphanarne ! . . . Han var svensksinnad, förstås
. . . den uppbrända prestgården var ett talande taktum
och han kom i Carls gunst samt fick löfte om befordran.
. . . Skön Öliegård var en verkande orsak till att detta
infriade löfte följdes af en utmärkelse — kom i håg, att
ingen af våra skånska prester har förut blifvit upphöjd i
adligt stånd — och hvem vet hvilka gunstbevis som kunna

303
följa härefter, i händelse den dåraktiga kärleksförbindelsen
fritt får utveckla sig. Får presten riktigt klart för sig
h vilka fördelar möjligtvis kunna vinnas, skall han hindra
dotterns giftermål och låtsa sig vara blind för det syndfulla
i konungens kärlek samt för den olycka, som dragés
öfver riket.»
Fru Coyet förmådde icke ge ett ljud ifrån sig.
Med tilltagande ångest tänkte hon på den omgifning
hon egt under sistförflutna år. tion kom i håg Valborgs
bedrägliga uppträdande samt osanna uppgifter, Öllegårds
dåraktiga kärlekshandel, och när nu härtill kom prostens
tvetydiga rättsbegrepp, så fann den värda damen, att hon
dvaldes i ett fullkomligt Sodom och Gomorrha. De goda
och de onda menniskorna lefde kanhända icke i en så fullständig
klasskilnad, som hon förestält sig, utan voro tem-
ligen blandade om hvarandra.
Hvem vågade man då egentligen tro?
Med denna svårlösta fråga, som hou framstälde i sitt
stilla sinne, vände hon sig till Gyllenstjerna, mot hvilken
hon i yttersta bestörtning gång på gång skakade sitt hufvud.
»Det bästa och förståndigaste man således kan göra,
anser herr riksrådet vara, att man gifter bort Öllegård . . .
och att enda medlet för att undvika skandal är, att hon
fortfarande stannar här, tills hon föres bort som gift
hustru?» Den gamla damen talade fort och nästan utan
att draga andan. Hon syntes hafva fattat sitt beslut.
»Detta är det enda sättet för att bringa denna ledsamma
historia till ett önsldigt slut.»
»Lita då på mig . . . jag släpper icke Öllegård, förr än
hon hemföres som borgmästare Aschenborns lagvigda maka.»
»Och bröllopstillredelserna ?»
»Skola ofördröjligen börjas.»
»Och den uppträdande friaren?»
»Är välkommen i morgon.»
Med en nästan feberaktig rörelse räckte hon handen
åt riksrådet. »Lita på mig!» upprepade hon ännu en gång.

iâiimmi'iU WfMm
''ÏMÊÊÈÊËÉÉi ■ WMsMM
TRETTIOSJUNDE KAPITLET.
Kung Carl, som fortfarande med armén uppehöll sig
