hären och riket.
Det är i farans ögonblick, i trängande nöd, man pröfvar
mannen, hur många äro väl de, som då stiga fram och
säga: »Jag skall stå eller falla; men icke vika, icke svika!»
Bland alla dessa tusenden fans nu icke en ende, den
ene efter den andre undandrog sig, och följden blef att hela
hären förskingrades. Bönderna drogo sina färde med harm
i hjertat, men största delen af adeln red om aftonen till
Tynnelsö, just som den danska hären ryckte in i Strengnäs.
Och skedde detta måndagen den 20 februari.
I konsten att öfverlägga hade herrarne deremot icke
några öfvermän, sedan de rådplägat hela natten, kommo de
slutligen till det beslut, som hvar och en för sig redan fattat,
att dagtinga med fienden.
Dagtingat med sina samveten hade de redan, hvar och
en ville rädda sitt eget skinn, och fäderneslandets sak sköts
åt sidan. Den Gud vill förgöra, slår han med blindhet.
Biskop Mathias skref genast till herr Otto och begärde
lejd; den beviljades, och på tisdagen red han in till Strengnäs
med några af sitt kapitel att dagtinga.
Denne man hade i alla tider sagt sig vara herr Stens
tillgifne vän; han hade otaliga gånger suttit vid hans bord
och i all förtrolighet språkat med honom i vigtiga frågor.
Vid riksföreståndarevalet hade han gått en sådan förståndig
medelväg, att han kunde anses tillhöra hvilketdera partiet
som helst och på sådant sätt lyckats göra sig till vän med alla.
När han talade med herr Otto, beklagade han att icke
Sverige länge sedan underkastat sig; ingenting annat kunde
försäkra freden och återställa lugnet. Olyckligtvis hade den
unge, häftige riksföreståndaren aldrig velat höra på det örat,
han hade intalat allmogen, och de trodde mera på honom
än på kyrkans fäder, som predikade undergifvenhet för Gud
och den lagliga öfverheten.
Herr Otto log i sitt sinne, han märkte nog räfven, men
han instämde i samma tonart och samtyckte till ett elfva
dagars stillestånd, från den 21 februari till den 3 mars, under
hvilken tid fienden hvarken skulle bränna eller mörda; att
röfva hvarken kunde eller ville han förtaga dem». Någon
sysselsättning skulle de ha.

187
ONDSKANS MAKT TAR ÖFVERHAND.
han ^hhaåirrTtet den fromm,e biskoPen sin väg, nu trodde
he?rarnehf,nk„5Sr.Slna ®Jn?. kastanjer ur elden, de svenska
antinopn ^åst bestämma,
Kristians vägnar. g& heiT 0tto ™'anda P* konung
af?a r?,d att
bb‘,r Magnus Gren till Tidön och Bengt Arendsson (Ulf)
som°tinUt inStlna a ' hj®lp,och stödi bud ocb bref om livad
?0.“ i“3.1 komm° clem dagligen tillhanda, men det nedsatte
icke Kristinas mod. Hon visste väl, att hade trofasta, foster-
landska hjertan klappat i de svenska herrarnes bröst, skulle
icke de danske haft sådan framgång. Men hon och hennes
vanner innehade ännu rikets vigtigaste fästen, Nyköping,
Stegeborg och framförallt Kalmar.
Väl visste hon, att Johan Månsson återigen hade insjuknat,
men Anna Bjelke lefde, och under dessa affallets
dagar var det märkligt nog, att tvenne qvinnor stodo i
spetsen för det fosterländska partiet och ensamt uppe-
hollo det.
Fi u Kristina afsände sin son redan i första dagarna af
mars och desslikes skref hon ett så gripande bref till Lybeck,
talade om den välvilja och det deltagande hennes herre hade
rönt under sitt vistande der, och bad att de nu af till-
gifvenhet för hans minne ville komma hans efterlefverska till
hjelp i kampen för det fosterland, till hvars räddning Sten
Sture hade offrat sitt lif.
Och sådant intryck gjorde brefvet, så allmänt blef deltagandet
för fru Kristina, att ett fartyg utrustades med krigsfolk
och lifsmedel och afsändes till Stockhom, den ädla höf-
dingen till hjelp.
Helt och hållet glömde hon sig sjelf, all qvinlig svaghet
var försvunnen. Lugnt hade hon skilts från sin son. »Gå i Herrans
namn,» sade hon. »Fäderneslandet är i yttersta nöd, tala
till dess förmån hvad ditt barnabjerta känner.» Med de
hemmavarande fyra barnen sysselsatte hon sig mycket litet.
»De kunna undvara mig,» sade hon, »och tillsammans
med dem blir jag vek.»
Esbjörn var outtröttlig, han skaffade alltid de bästa och
säkraste nymären, genom honom fick man först veta, att
bud och bref gingo öfver alla landsändar att sammankalla
herrarne till ett möte i Upsala.

188 NU GAE DOMEN ÖPYEE LANDET.
Så kom en utskickad till fru Kristina med inbjudningtill
henne och de riddersmän, som voro samlade på slotted
att infinna sig.
Den rådplägning, som med anledning deraf egde rum,
blef icke långvarig.
»Jag far icke dit!» sade Kristina.
»Vi äro alltför fåtaliga att kunna nedslå deras beslut,»
genmälde Magnus Gren. »Våra hjertans tankar skola bevisas
genom handlingar.»
»Och dessa kunna blifva sådana, att de kullslå besluten!»
tilläde Bengt Arendsson.
Stor var rörelsen i Upsala, erkebiskop Gustaf Trolle hade
infunnit sig; hans förut nästan slappa likgiltighet hade lemnat
rum för en feberaktig verksamhet, nu var handlingens dag
kommen, nu skulle han visa sitt verkliga sinnelag! Ingen
kände det rätt, det visste han.
Dit kom också biskop Mathias, han med den mjuka
ryggen och de indragna klorna.
Biskop Otto från Vesterås, Holger Karlsson, Erik Abra-
hamsson, stoltare, oförskämdare än någonsin, och han be-
höfde vara det inför dem, som i tankar kanske icke bättre
än han, likväl icke i handling begått något illdåd.
Dit kom ock herr Johan Arendsson, Bengt Gylta, Knut
Bengtsson och Knut Nilsson.
Bland de svenska herrarne voro dessa de förnämste;
antalet var icke stort, men det hindrade icke, att de sade
sig uppträda å riksens råds vägnar och med samma myndighet.
Dessutom infunno sig herr Otto Krumpe och herr Knut
Alfsson, med några fänikor krigsfolk, att om så behöfdes
gifva vederbörligt eftertryck åt de beslut, som skulle fattas.
Man ansåg dessutom tjenligt att ständigt hålla de svenske
herrarne för ögonen den främmande konungens makt och
krigslycka. Likasom icke det gjort tillfyllest, uppvisade herr Otto sin
herres fullmaktsbref »att säga alla vilja och vänskap till,
som sig till vänlig dagtingan gifva ville.»
Hur de bugade till jorden för honom!
Lycklig den, som aldrig varit vittne till denna krypande
ödmjukhet, som endast eftersträfvar gunstbevis, utan
afseende på om utdelaren är en föraktlig menniska eller i
tjenst hos en skurk.

ONDSKANS MAKT TAR ÖFVERHAND. 189
Det är förunderligt, hur menniskorna kunna ljuga för
hvarandra och säga sig tro hvad de inom sig veta vara
lögn. Verlden har i alla tider varit sig temligen lik; vi skola
finna det af efterföljande:
För första gången uppträdde herr Gustaf Trolle såsom
talare. »Nogsamt kunde man förutse,» sade han, »att oansedt
konung Kristian väl ännu en gång skulle kunna drifvas till
rygga, så skulle det dock litet båta. De danska konungarne
hade snart med femtio års erfarenhet bevisat, att de aldrig
tänkte afstå från sin rätt till Sveriges krona. Hade ej Sturarne
retat svenska folket till uppror, så hade riket haft en ständig
fred. Dessa nordiska riken voro likasom af naturen ärn-
nade att styras af ett hufvud; samma språk och samma
seder visade att de tillhörde samma stam. Och voro icke
folken i de tre rikena genom slägtskap och giftermål med
hvarannan så invecklade och sammanbundne, att sjelfva
blodsbandet fordrade deras förening och att de skulle af
hela Europa blifva fruktade så länge de voro såsom en
kropp, Äldre tiders krönikor visa, att de hade kufvat sjelfva
det stolta Rom.»
»Hvad hindrar att vi bibehålla samma myndighet!» utropade
Holger Karlsson.
»Intet, intet! Men riket måste hafva en konung, och
sedan den gamla svenska konungaätten nu vore utdöd, kunde
ingen svensk ädling utan afund och osämja upphöjas till
detta ärestället.»
Ett mummel af bifall hördes.
»Konung Kristian,» fortfor herr Gustaf, »är af ett gammalt,
furstligt hus åtkommen. Såsom en telning af de svenska
konungarne kunde han äfven hafva någon rätt till riket.
Man kunde ju antaga honom med betingning och förse sig
med all möjlig säkerhet.»
Åhörarne kände knappt igen herr Gustaf, hvar hade nu
den forna strängheten tagit vägen, han yttrade sig med en
mildhet, en försonlighet till alla partier, som ingen väntat.
Den danske konungens sak hade ej kunnat föras på ett
lyckligare sätt.
Den svenska tapperheten och dess höga anseende hade
smickrats, medan å andra sidan fördelarna framhöllos af en

190 NU öäß DOMEN ÖFTER LANDET.
stadigvarande fred med alla dess gyllene frukter. Det hade
visserligen sagts, att denne blifvit förhindrad och fördröjd
genom Sturarne, men dessa voro nu borta, och fredens välsignelser
skulle blifva en naturlig följd deraf. Det var icke
första gången dessa rikets herrar nämndes såsom upprorsmän,
men under nuvarande förhållanden kunde ett sådant
ord lätt halka öfver läpparne utan att hafva synnerlig betydelse.
Hvad som fram förallt väckte inte allenast beundran
utan också förtroende, det var den oväld, som genomandades
hela hans tal.
Han nämnde intet om sig sjelf, intet om de hårda pröf-
ningar och de försakelser, som han blifvit underkastad. Det
var det lugna och fördomsfria åskådningssättet hos en man,
som ur klostarcellens frid trädde fram och sade sin mening
bland de församlade herrarne.
Liflig var också hänförelsen.
Många som förut varit intagna af ovilja fattade förtroende
till honom.
Detta ökades ännu mer, då man såg honom tränga sig
genom den beundrande hopen, der alla ville trycka hans
hand och uttala sitt bifall, för att komma till den gamle
fadern, kasta sig i hans famn och gråta vid hans bröst.
Erik Trolle var oförberedd och hade svårt att finna sig
i situationen, men sonen hviskade några ord i hans öra,
och den gamle uttalade högt sin välsignelse öfver den älskade
sonen.
Till detta lilla mellanspel kom ytterligare underrättelsen
om att junker Simon, grefve von der Lippe, kom antågande
genom Småland och Östergötland med en förstärkning af
1,500 ryttare till danska hären, allt utvaldt folk.
Äfven för dem, hvilka ännu velat sluta sig till fru Kristina,
syntes det hardt omöjligt att vidare tänka på upprätthållandet
af Sveriges rike.
Utan vidare öfverläggning uppdrogo de närvarande åt
erkebiskop Gustaf och de ofvannämnda herrarne att underhandla
med Otto Krumpen och de danske närvarande fält-
öfverstarne. Dessa å sin sida voro idel vänlighet, de lofvade allt som
begärdes, guld och gröna skogar.
Så ledde det derhän, att de församlade svenske herrarne
å egna och Sveriges rikes vägnar tillsade konung Kristian

ONDSKANS MAKT TAR ÖFVERHAND. 191
trohet, och manskap. Han skulle hädanefter vara svensk
konung. Väl är det troligt att de sjelfva häpnade för de löften
de afgafvo, men fruktan hade förlamat all kraft. Om Gustaf
Trolle i stället att föra Kristian II:s talan hade uppmanat
dem till Sveriges försvar, så hade de lika gerna kanske
hellre, följdt honom, efter det var en hand som tog tyglarne,
en man bakom ordet, och det var just hvad i sådan ödesdiger
stund bäst af allt behöfdes.
Men när ekot af deras löften^jöd ut öfver landet, då
knöts samman mången ärlig bondenäfve, och den förbannelse,
som uttalades öfver Sveriges stormän, blef till ett sådant
förtviflans skrän, att straffets englar drefvo samman de moln,
som småningom skockades öfver de förras hufvuden. Vedergällningen
dröjer stundom länge, vid andra tillfällen kommer
den hastigt.
Hos de danska herrarne var belåtenheten stor, om
konungen föreskrifvit hvad löften de fingo afgifva, är ovisst,
det säkra är, att rundeliga voro de som beviljades. De lydde
sålunda :
Konung Kristian skall styra riket efter Sveriges lag och
gammal och god sedvänja med råds råde att hålla råds-
herrarne med alla andlige och verldslige vid deras privilegier
och friheter, och ingen man, fattig eller rik af landet
försända att bo i andra land mot deras vilja, utan bevisad
förbrytelse; alla bref och recesser rörande de tre rikena
skulle vid makt hållas och efterlefvas; alla slott och län
skulle hållas kronan och rikets råd tillhanda. Elfsborg och
Borgholm, som konungen redan innehade, skulle för rådets
välvillighets skull, jemte alla andra slottslofvar antvardas till
Sveriges rikes råds hand och kronan, sedan konungen blif-
vit krismad och krönt i Sverige; ingen ovanlig tunga eller
skatt skulle påläggas utan rådets och adelns samtycke, och
på det alle klarligen skulle förmärka, att de hade en günstig
herre, som allas bästa gerna ville veta, skulle hans nåde
mildeligen återgifva åt hvar och en det gods, som han i
denna fejd hade mist; en stadig och evig fred skulle råda
de tre rikena emellan, och alla fångar på båda sidor lös-
gifvas. De, som hindrade Stockholm och andra städer att
icke tillträda denna dagtingan, de skulle stå sin egen fara
och alla tillhjelpa att straffa dem till lif och gods såsom
konungen och rikets fiender.»

192 NU GAR domen öfyer landet .
De danske herrarnes bref är dateradt Upsala den 6
mars 1520
Jag ber dig, min läsare, läs om brefvet ännu en gång,
•det är nödvändigt för att du skall förstå listen och falskheten
hos den som uppsatt detsamma och beräkningarna
hos dem som emottogo det såsom pant på egna fördelar.
Löftena äro ett upprepande af de gamla, föråldrade;
herremännen eller adeln kunde genom den makt, som här
lades i deras hand, återvinna forna dagars betydelse, då
konung Albrekt öfverlemnade slotten jernte hela regeringsmakten
i rådsherrarnes händer.
Det är märkligt nog, att ingen enda af dessa herrar-
tänkte på hur fåfänglig hvarje uppgörelse i detta afseende
varit och hur många gånger slik räkning blifvit öfverkorsad.
Men de gångna tiderna hade icke lemnat dem någon lärdom ;
man kunde säga om dessa herrar och ädlingar, att de hade
intet lärt och intet glömt.
Se vi saken litet högre ifrån, kunna vi tillägga: »De
voro slagna med blindhet!»
Deras storhetstid var ute.
Allt i verlden måste tjena till mensklighetens fortgång
och utveckling, när de gamla hjulen i den stora verlds-
maskinen icke längre äro till gagn, måste de undan för andra,
nyare och bättre.
De svenske herrarne spände emot af alla krafter, de
ville hafva tillbaka det gamla, de ville vända verldshjulet,
och den främmande hjelp de tillkallade, till hvilken de för
slem vinning ville sälja fäderneslandet med dess stora
minnen, den bief en vigg i den Allsmäktiges hand, hvarmed
han krossade dem sjelfva och slungade sedan det usla verktyget
långt ifrån sig.
Så måste ondt och godt i lifvet tjena till samma höga,
heliga ändamål.
Visst händer det ofta att den oskyldige får lida med den
skyldige, men hvem går in i Guds rådskammare och ser
hans mening dermed?
Är det icke nog att vi hafva den stora, tydliga skrift,
som forna tider upprulla.
Läser du verldshistorien rätt, min läsare, skall du finna
hur innerligt den är förbunden med religionen. Ja, den
utgör ett med densamma, ty på hvarje af de stora bladen
står skrifvet om styresmannen af denna underbara verld.

ONDSKANS MAKT TAR ÖFVERHAND. 193
akt på, hur allt som kommit, haft sin tid, tjenat sitt
andamål och sedan gått.
Det fans en tid, då prester och munkar voro en välsignelse
för menskligheten, upplysning och vetande voro till-
iinnandes hos dem och skulle derifrån öfvergå till de råa
krigareskaror, som voro folkens herrar och husbönder.
Länge dröjde de icke förr än dessa begge makter delade
väldet sins emellan, men med det följde också njutnino-s-
begäret, hersklystnaden och slutligen den egenrättfärdighet,
som innebär sin egen upplösning. När år 1000, påfvars och
presters förfall hade framkallat ett skri af ovilja, då gick det
allmänt tal om att verldens sista tid var inne. Det var som
om luftens andar hade hviskat:
»Som det nu är, kan det icke förblifva!»
Men Herran är tålmodig och af stor mildhet. Abraham
bad för de syndfulla städerna, och Herran förbarmade sig
öfver dem.
Omärkligt, småningom förbereddes det stora reformationsverket;
hur mången kämpe hade icke Herran sändt, som
brändes, steglades och led den grymmaste död, innan
Luther kom.
S:t yeitsdansen, gisslaretågen, hvad voro de annat än
bölder på den sjuka kyrkan ; med aflatskrämeriet blottade
hon för verlden sin inre tomhet och sitt öfvertagande
förfall. Hvarje gång det sett ut som den yttersta tiden stundade,
har någon stor tilldragelse förberedts der uppe i den
Eviges rådskammare; det är gamla, odugliga hjul som skola
bort och nya insättas i stället.
Men efter verldshistoriens vittnesbörd är det icke den
store Styresmannen sjelf, som förkastar sina verktyg, sedan
han genom dem fört menskligheten ett steg framåt, utan
det är verktygets syndfulla väsen, som gör det ovärdigt att
längre stå i sin herres tjenst.
Hvilken stor Guds nåd det är att få verka Herrans verk,
bevisas deraf, att det alltid måste ske under kamp och strid!
Från de första apostlarne, som ledo martyrdöden för sin tro,
ända till våra dagar, som väl ock gömma månget martyrium,
ser du en ädel tanke förverkligad, ett godt verk utfördt ;
var viss på det har kostat blodstårar.
Allenast man icke bryter mot den borgerliga lagen, är
det icke för det onda hon gör, som menniskan lider här i
Sten Sture den yngre. II. 13

194 NU OÅR DOMEN ÖFTER LANDET.
verlden, tvärtom, det befordrar hennes timliga välgång och
skaffar henne anseende.
Förmodligen var det medvetandet härom, som förmådde
de svenska herrarne att mot heder och tro sälja land och
folk till danske kungen.
De visste icke, att Herran hade sagt: »Hit skall du gå,
men icke längre». I dugen icke längre att gå främst, ty I
ställen eder i vägen för dem som hafva större ting än I att
utföra och hvilkas tid nu måste komma!
Men hvad en enda troende förmår, uppfyld af Guds kraft,
det visade Herran på Kristina Gyllenstjerna; det ena sorgebudet
kom till henne efter det andra, men hon ville ändå
icke gifva vika; till det yttersta måste hon kämpa, det hade
hon lofvat sin älskade herre.
När konung Kristian erhöll underrättelse om de träffade
öfverenskommelserna i Upsala, bekräftade han dem alla.
Innan månadens slut öfversvämmades riket af bref om kunglignåd
och bevågenhet. Enskilde män, ej blott af adeln utan
äfven bönder, erhöllo sådana.
Särskildt nämnes en rik och ansedd bonde vid namn
Erik i Nårdavar, som fick emot taga ett sådant bref.
Allmogen kallade honom derefter »kung Erik», och många
sågo utmärkelsen med afund.
Aldrig o hade förr på en gång så många bref af någon
konung utgått, och mera gjorde bref än svärd.
Större delen af allmogen underkastade sig. »De visste
ingen annan råd,» sade de.
Men i bergslagen, Dalarna och Vermland var man icke
hugad derför. Erkebiskopens utskickade hade icke der någon
framgång med »kungsbrefven» ; det enda man kunde förmå
allmogen till, var att afge en förklaring, först att de skulle
taga sig några månaders betänketid, sedan att, om hela det.
öfriga Sverige underkastade sig innan nästkommande 29
juli, skulle de måhända följa exemplet.
Men dalamännen ville helst fortsätta kriget, och värends-
boerna kunde icke besluta sig. Men under tiden afslöto
virdarne en separatfred med blekingboerna och voro ens om
att försvara hvarandras land mot öfvervåld.
Emellertid var vigtigast af allt, att vinna fru Kristina
och med henne Stockholm.
Helst ville man göra det utan svärdsslag.

ONDSKANS MAKT TAR ÖPYÉRHAND.
npH 195
de danske och svenske herrarne beslöto att draga
och r L V K rn tor att komma ti]I orda “ed henne
ocn de man, som befunnos med henne.
Nfif de ,kommo .tm, Spånga, stannade de med krigsfolket,
och eikebiskopen sände en upsalaprofessor, mäster Henrik
M?thi*s’ sin kansler till Stockholm med
biet till fru Kristina och alla de höga herrarne.
, . tDe begp männen drogo åstad, måhända icke utan
fruktan for hvad som skulle möta.
j\ar de kommo till Norrmalm, funno de vttersta bron
uppdragen, så att de icke kunde komma in i staden. Tve-
hagsne sågo de på hvarandra icke vetande hvad de skulle
toretaga. Då ljöd ett dundrande »halt!» emot dem.
De svängde med sina handkläden, att de kommo i fredligt
ärende. Rådmannen, som hade vakten, gick närmare och sporde ■
»Hvad viljen I här?»
»Vi medföra bref!» sade de.
»Till hvem?»
»Den ädla fru Kristina, » inföll kansleren.
»Och herr Magnus Gren,» tilläde mäster Henrik.
»Med många flera, » genmälde den förre.
»Kännen I innehållet?»
Ombuden sågo tvekande på hvarandra, de visste icke,
hvad svar de skulle ge.
»Viljen I icke svara, så lagen eder härifrån!»
»Vi känna innehållet.»
»Så upprepa det för mig. »
»Men brefven ...»
»Innehållet, eller ock packer eder härifrån!»
Upsalaprofessorn tog till ordet. »Innehållet,» sade han,
»är att en hel hop svenska herrar önska och begära, att
den ädla fru Kristina, herr Magnus Gren och andre riddare
och herrar, som befinna sig på slottet och i staden, ville
komma dem till mötes vid Spånga, för att orda om de
vigtiga ting och angelägenheter, som ligga alla redlige män
om hjertat.» Rådmannen ropade på tvenne karlar, som stodo ett
stycke derifrån, vid dessa talade han sakta och vände sig
derefter till de främmande.

196 NTJ GAE DOMEN ÖFVER LANDET.
»Jag skall anmäla eder hos fru Kristina,» sade han, »det
beror på henne, om I fån komma in i staden eller icke!»
Dermed gick han.
Men en af de tillkallade männen var Esbjörn, och han
gick dem närmare.
»Vågsamt nog att komma hit,» sade han.
»Hur så?»
»Sådant tiger man med. »
»Vi komma i fredligt ärende.»
»Det sägen I blott.»
»Fred är redan sluten.»
»Mellan hund och katt?»
»I viljen skämta!»
»Mellan de danske och svenske,» rättade kanslern.
»Det är ungefär detsamma.»
»Hvad syssla hafven I, vän!» *
»Att hålla eder på afstånd!»
»I gören orätt deri, ty vi komma med de bästa af-
sigter. »
»Det sade ock kung Kristian, när han tog det svenska
skeppet, som låg i Lybecks hamn.»
»Det var hans rätt!»
»Ja, tjufven har rätt, så länge han lyckas!»
»Hvacl sägen I der?»
»Hvad som talas om i hela Tyskland, att kung, Kristian
stal 2,000 dukater från legaten, som han samlat här i
Sverige.» »Han hade mera qvar!»
»Hvarför tog icke tjufven allt?»
» Käre vän ...»
»Derför att han icke kom åt!» fortsatte Esbjörn. »Lusten
fattades honom icke.»
»Akten I edert hufvud!»
»Det sitter säkrare än edra, ty jag är icke konung
Kristians tjenare.»
»Tron I, de hafva något att frukta af sin herre?»
»Katten leker med råttan, tills han äter upp henne.»
»Han sviker icke sina löften!»
»Inte det?»
»Skulden derför har han orättvist fått uppbära.»
»Än när han svekfullt förde bort de sex herrarne, som
på tro och lofven gåfvo sig till gisslan?»

ONDSKANS MAKT TAK ÖFVEEHAND. 197
»De voro hans undersåter.»
»Sätter han dem alla under lås och bom?»
»Om de äro honom olydige!»
»Då finge han allt slå en kedja kring hela Sverige, ty
endast skurkar underkasta sig honom.»
»I talen i fåvitsko!»
»Fingen I slaget midt i synen?» sporde den oefterrättlige
Esbjörn skrattande.
»Det träffade icke mig!»
»Och ändå blefven I som en kokt kräfta!»
»Hvad lönar det att tala till honom?» sade kanslern.
»Det är min pligt att upplysa den okunnige.»
»Fyllen I alltid eder pligt?» återtog Esbjörn.
»Så vidt jag förmår!»
»Men I förmån ingenting!»
»Det skulle jag visa, om jag komme eder litet närmare!»
utropade den förbittrade upsaliensaren, och håren reste sig
på hans hufvud, han liknade en retad tupp.
»Jag skulle heller icke ha något emot ett nappatag, men
då kramade jag ihop eder, så I återvänden härifrån som en
tom säck, som för närvarande är sprängande full med bara
osund luft.»
Kanslern måste hålla professorn tillbaka, så ursinnig
blef han. Den förre yttrade missnöjd:
»Jag undrar, om man tänker gifva oss något svar?»
I samma stund small ett skott från Helgeandsholmen,
och när de begge männen förskräckta skådade dit åt, blefvo
de varse hur man från muren riktade skerpentinor och
hakebyssor emot dem.
Männen kastade sig framstupa ned på marken.
»Hvad skall detta betyda?» sporde de.
»Herr Magnus Gren bringar eder sin helsning!»
»Men svaret?»
