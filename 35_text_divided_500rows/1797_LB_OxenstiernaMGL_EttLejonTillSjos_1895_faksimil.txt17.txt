segel!» befallde jag.
Vinden friskade och vi sköto god fart.
Plötsligen hörde jag ett rop för ifrån. Det var utkiken,
som rapporterade: »En seglare kranbalksvis förut
om babord!» Det var mörkt, himlen var molnhöljd, och
vi sågo det främmande fartygets lanternor. På en gång
illuminerades det varskodda fartyget — ty på dess toppar
och rånockar fladdrade lågor. Det var S:t Elmselden, som
här var fyrmästare; öfverallt gnistrade dess lågor, och vi
kunde däraf se, att det var en svår fregatt, som låg bi.
Jag höll genast af styrbord hän från den farlige
grannen. Vi voro nästan utom skotthåll från fregatten, då på
en gång hördes ett dunder som om himmelen skulle brakat
ned, och den liksom klöfs af ett bländande sken —
en ljungeld som varade i flera sekunder — hvarefter blixt
på blixt upplyste hafvet. I ögonblicket lät jag sätta storseglet,
focken, en klyfvare och mellanstag. »La Chica»
ilade som en hind på vågen, men hvad jag väntat inträffade.
Fregatten hade märkt oss, och vi sågo nu ej mindre
än sju örlogsmän, af hvilka fem voro fregatter och

219
tvänne b riggar. F rån den af oss först observerade fregatten
sågs en liten hvit rök. Det var präjskottet, och strax
därpå ännu en, men nu plaskade en kula tätt akter om
oss. Vinden friskade, det var redan storm. Nästa kula
orkade ej fram, men vi sågo, huru fregatten ökade segel,
och nästa kula föll tätt om babord.
»Det är ej värdt att slå ut ref v en ur märsseglet», sade
jag till Johnsson, »ty inom tio minuter ha vi full storm,
och hon för redan hvad hon tål.»
»Ni talar, vid gud, som en gammal amiral, sir! Just
min åsikt. Det finns intet vackrare än att kunna säga . ..
Fan anfäkta!»
Detta sista utrop kom på ren svenska, och ehuru det
på sätt och vis gladde mig, tyckte jag ej det var vackert
alls; utropet härledde sig emellertid däraf, att en kanonkula
gick igenom riggen på »la Chica» tätt framför oss,
till all lycka ej görande värre skada, än att den afslet en
af stångbardunerna. Johnsson ilade dit och hade snart
med ett' par matrosers biträde »fångat» bardunen och lagt
en borg (förstärkning) på den.
Blixtarna aftogo nu, och då de mörka mellanstunderna
blefvo längre och vinden tilltog, lyckades jag, som så småningom
lovade och hade den turen, att vinden drog sig
ostsydost, att komma upp till lovart om flottan. Vi
sågo dock raketer och blänkfyrar från fregatten, och då en
blixt upptyste horisonten, ropade Johnsson:
»Vid alla röda, gröna och svarta dj . . .r! den där
briggen ligger dock lovart om oss, och den kunna vi inte
smita ifrån; hon genskjuter oss.»
Den första meningen hade Johnsson sagt på svenska,
men han fortsatte på engelska.
»Svor ni, löjtnant, eller hvad var det första ni sade?
Det var inte engelska, tyckte jag, och ni vet, att jag tycker
inte om svordomar.»
»Ah», blef svaret, »det var en bön på ryska till madonnan
om, att hon skulle hjälpa oss ur knipan. Jag ber
alltid på ryska, sir! Sedan madonnan en gång uppenbarat
sig för mig i Hvita hafvet. Det var år... »
»Passa på och hjälp mannen vid rodret, Johnsson!»
afbröt jag honom. »Vi vända nu.»

220 Just som jag väntade en blixt, vände jag ocli låg nu
för styrbords halsar.
»Hvad f— n tänker han på? Ar han galen?» ropade
Johnsson ofrivilligt på sitt modersmål.
Engelsmannen hade sett min manöver och föll af, styrande
rätt på oss. I nästa ögonblick hade jag vändt igen,
och låg nu bidevind för babords halsar. Jag visste, att
»la Chica» vände väl, och min list lyckades. Vi sågo
briggens babords lanterna först nästan tvärs och sedan allt
mer och mer akter ut, på längre och längre afstånd. Nu
visade en ny blixt våra fiender, att vi hade lurat dem.
Hade ej stormens tjut hindrat, hade vi troligen hört det
skri af raseri, som de säkert upphäfde, men vi sågo, innan
ljungelden var förbi, att briggen lofvade upp.
»Rappa sjömän, de där engelsmännen!» sade Johnsson.
»Ja! Nu ger det sig... Det lefver i seglet, Johnsson
! Låt det inte hända en gång till. Håll dikt bidevind
men ändå fullt!» röt jag till honom.
»Aj, aj sir ! » svarade denne.
»La Chica» seglade väl och hade just så mycket last
inne, som var bäst att segla på för henne, i den vind och
med de segel hon nu förde.
Vid nästa blixt sköt briggen. Jag ropade på Jussuf,
om hvilken jag hört både Ali ben Mohammed och Omar
säga, att han var skicklig att skjuta med kanon oah bad
honom, att vid nästa ljungeld rikta och afskjuta vår ader-
pundiga kanon mot briggen.
Jussuf gjorde kanonen väl i ordning och gick efter
en tänd lunta, som han för att i mörkret ej gifva fienden
sikte på oss, tillsade en matros att liggande på däcket
hålla eld på. Vid nästa blixt sköt briggen tvänue skott,
men kulorna gingo förbi oss. Jussuf riktade nu kanonen.
Nästa gång det blixtrade, sköt briggen åter af sina bogkanoner.
Jussuf bad nu männen till rors att styra så stadigt
som möjligt, och då ett par blixtar strax därpå visade
oss briggen, ryckte Jussuf till sig luntan, och skottet small.
Det var mörkt, och vi kunde ej se någonting, men Johnsson
talade något till sin »madonna», som jag ej hörde
och påstod »att han hört, att kulan träffat».
Det som föreföll mig besynnerligt var att vi, sedan

221
vi väude, hade sett briggens styrbords lanterna, men efter
skottet kunde jag ej se den. Länge dröjde det nu emellan
blixtarne, och då de ånyo blänkte till, var briggen på
betydligt längre afstånd från oss än förut. Förgäfves spanade
jag dock efter något fel på dess rigg och, då nu ett
förfärligt rägn störtade ned, kunde vi ej mera se vår fiende.
Sjön slogs ned af rägnet, och då stormen var lika
stark men blåste jämnare, flög »la Chica» med ilande fart
genom vattnet. Kursen ändrades till västsydväst. Småningom
dagades det, men luften var grå, rägnet föll och
ehuru stormen fortfor var dock sjögången obetydlig. Ingen
seglare kunde af oss upptäckas. Jag lät nu berga storseglet
och den ena klyfvaren, och i följd däraf löpte »la
Chica» mindre pressad, lättare genom vattnet. Jag be-
falde nu god utkik, ty vi voro i trakten af den lilla låga
ön Alboran, där man vid denna tid alltid kunde vara säker
på att träffa några af de sjöröfvare, som gjorde Me-
delhafvet så vanskligt. Ön är också farlig för de låga
sandbankar, som i öster och väster utskjuta därifrån.
Hela dagen fortforo rägn och storm och efter att på
eftermiddagen ändrat kursen till rent västlig, beslöt jag
att ligga bi öfver natten. Sedan lät jag kalla Jussuf och
Johnsson samt sade dem, att efter min uträkning skulle vi
ej hafva långt till spanska kusten, hvarför jag beslutat
lägga bi till dager blef, och de voro helt och hållet af
samma tanke som jag.
Strax innan det dagades hördes plötsligen ett dundrande
ljud. »Ett kanonskott!» ropade Johnsson och jag på samma
gång. Blåsten tilltog allt efter som det odagades, men en grå
rägn tjocka bredde sig öfver liafvet. Åter dånade ett skott
låringsvis akterut i lä, och vi hörde ett egendomligt brusande.
»Alle man på däck! brassa fullt och gå öfver stag!
Vi äro nära kusten», kommenderade jag till Jussuf, som
.skötte vändningen, medan jag sprang ned efter mina dokument
och pänningar, i tanke på att möjligen något skulle
hända.

222 Ögonblicket därpå var jag uppe igen. Som en lydig
häst sprang »la Chica» i vinden, brassarna halades skarpt
och vi lågo bidevind på andra bogen. En blixt genomskar
dimman och strax därefter hördes det tredje skottet,
nästan akter om oss men denna gång något om babord.
»Besynnerligt vid Allah!» sade Jussuf. »Vi hörde
bränningen från land, ty jag förstod, att äfven du Kebir
hörde den och därför vände. Kunna — se där det femte
skottet — och Allah il Allah ! där det sjätte . . . Kunna vi
ligga under något strandbatteri, som ser våra toppar öf-
ver dimman och som skjuter på oss?»
»Nej, Jussuf, skotten måste, då de komma så där,
vara från något fartyg, som strandat mot kusten; det är
nödskott. Vi gå inte härifrån, förrän vi löst denna gåta.»
»Jag har, ta mig sjuhundra osmorda blocktaljor, heder
af min elev. Jag skulle vilja hyfva honom, öfver bord
för de fem rappen på fotsulorna, men jag kan, anfäkta
mig, inte låta bli att tycka bra om pojken i alla fall.»
Dessa ord bakom mig, på ren svenska, komrno naturligtvis
från min vän Johnsson.
Jag vände mig om och sade:
»Ah, är ni där, Johnsson? Jag tror, ni läste böner
till er madonna från Hvita hafvet igen. Skulle ni vilja
öfversätta den där ramsan, ni läste upp? Det var ju mongoliska
-— nej, ryska tror jag ni sade mig sist.»
Johnsson blef flat men svarade då dristigt på svenska:
»Förstår ni svenska, kapten?»
»Öfversätt er ryska, Johnsson, och låt mig få del
af er vackra bön!» lyckades jag tämligen obesväradt svara
honom. Helt lugnad sade nu Johnsson:
»Det var en bön till madonnan, som alltid min ry-
ske kapten Dumsnutapelleskoj läste högt, då fara var på
färde...» »Den får ni lära mig vid tillfälle . . . Men det klarnar!
Jag måste veta, hur landet ligger. Passa på, Johnsson,
och repetera mina order till Jussuf.»
Med dessa ord äntrade jag upp i stormasten och var
som en pil i toppen.

223
Solen skingrade dimman, rägnet strök med sina moln
och sin tjocka väster öfver. Snart skönjdes åt nämnda
väderstreck höga klippor, och under dem blixtrade det
emellanåt. Att det var kanonskott, var jag säker på, ty
hvita ringar af röken höjde sig öfver dimman. Plötsligen
aftecknade sig mot bärgen ett par masttoppar. Så trängde
solen fram, och hela stranden syntes.
Det var spanska kusten, hvars höga klippor sänkte
sig brant ned i hafvet, och utanför dessa stucko svarta
spetsar emellanåt upp ur de dånande bränningarna. På
ett ställe sköto några klippor ut, bildande en udde, och
stupade nästan lodrätt ned mot de yrande vågorna, hvil-
kas skumkrönta toppar slogo högt upp mot bärget.
Här under låg en brigg, hvars master jag nyss varsnat.
Fartyget var synbarligen en engelsk örlogsbrigg och
låg högt med fören, där jag kunde se besättningen samlad,
under det vågorna slogo öfver aktern. Från en af
kanonerna i fören dånade nu det sista skottet. Besättningen
hade varsnat skonerten.
Mellan masterna stod på mitt däck den ypperliga lif-
räddningsbåt, hvari de sex matroserna hade blifvit bärgade
i land, och hvilken jag, på uppmaning af Larsson
köpt af scheik Omar och tagit med mig till barkass.
Jag kallade nu de fem matroserna till mig och lät
upphämta Jöns Jönsson samt frågade dem, »om de ville
följa mig till fartyget och försöka bärga besättningen». De
tego och sågo bortåt kusten.
»Nå, viljen i följa mig? Jag utsätter mig för samma,
fara som ni, och I bören komma i håg, att jag räddat
edra lif. I kunnen nu rädda andras, och veten bäst själfva,
hvad den båten duger till.»
»Jag följer er, kapten!» sade Karl Larsson.
»Vi med!» förklarade de fyra danskarna.
»Jag gaur inde ur fläcken», sade Jöns.
»Det är bra!» sade jag. »Jag vill inte ha andra än
frivilliga med mig.»
»O, Sahib, låt mig följa er! Jag är stark och kan ro
med de kristna matroserna, det vet ni», inföll Johnny.
»Jag tar en åra med, om ni tillåter», sade Johnsson.
»Tack, mr Johnsson! Ni är en duktig karl, men ni

224
får allt stanna ombord. Lofva mig, att om vi inte komma
tillbaka med lifvet, så hänger ni den där fega karlen
på rånocken inom fem minuter efter det vi gått under.»
Härvid pekade jag på Jönsson.
Fem minuter därefter voro vi på väg till stranden.
Jussuf hade fått order att hålla skutan i god fart och
närma sig strandningsplatsen så nära han själf ansåg råd-
ligt samt för öfrigt sköta sig som han tyckte vara bäst
och säkrast för fartyg och folk. Jag hade låtit lägga några
lifbojar och kasttåg i båten. Sjön gick hög, men jag
såg genast, att jag styrde den bästa båt jag suttit uti, och
då vi flera gånger i storm rott honom genom bränningarna
utanför stranden vid Mogador, var jag styrvan i
den. Vi närmade oss nu briggen. 1 förvantet stod en officer.
Jag kände igen kapten Brisac. Mellan klipporna i
lä om vraket var det omöjligt att lägga till och lika omöjligt
på lovart. Jag närmade mig dock på den sidan så
nära jag kunde och visade en fin kastända samt höjde
högra armen upp två gånger. Brisac gaf tecken att han
förstod. På mitt kommando kastade Larsson ändan ombord
på vraket. Den föll tätt framför officern, som hastigt gjorde den
fast om två man af besättningen, och gaf dem tecken att
hoppa i sjön just då vågen brutit sig och drog sig tillbaka.
I detsamma kommenderade jag »hal ut!», ty under
tiden hade jag vän dt stäfven på båten mot sjön, och
inom en minut voro de båda engelsmännen inhalade. Det
var två unga kadetter.
»Lägg er på botten af båten!» befalde jag och med
ett »Yes sir I» lågo de där.
Åter sackade vi mot vraket, åter flög linan ombord,
och åter halade vi in två äldre kadetter.
Nästa gång kommo två unga lättmatroser, och då'de
sett, att de äldre kadetterna genom att simma några tag
vid inhalningen underlättade våra ansträngningar, gjorde
de på samma sätt och påskyndade sålunda i betydlig mån
bärgningen. Att disciplinen var utmärkt, märkte jag, ty nära nog

efter ålder — från de yngre till de äldre af manskapet
— kommo de ombord. Allt gick bra, och då jag hade
femton engelsmän i båten, hvaraf fyra på min befallning
fattat de fyra åror, som ej voro bemannade förut, rodde
jag upp mot skonerten. Denna hade seglat ruudt och
Jussuf hade lagt bi så nära han vågade. Efter mina order
sprungo engelsmännen ombord; de erbjödo sig erael-
lertido alla att aflösa mitt folk vid årorna.
Ånyo flög linan öfver till briggens folk, som med väldiga
hurrarop hälsade vår återkomst. Snart hade jag femton
man åter i båten, ty det gick betydligt fortare nu, då
alla visste hur det skulle gå till, och kort därefter ombord
på »la Chica». Tredje gången aflopp det ej fullt så lyckligt,
ty två man blefvo af vågen slagna mot fartyget, så
att de sanslösa fördes upp på skonerten. Jag gick nu ombord,
ty Jussuf gaf mig ett tecken.
Jag frågade Johnsson, om han ville göra en tur till
vraket, och lät honom få fem engelsmän och Karl Larsson,
som skulle visa en engelsk matros lämpligaste ögonblicket
att kasta linan. Då båten var på väg, gick jag till
Jussuf, som på arabiska hviskade till mig:
»För mycket folk kunna snart nog öfvermanna oss.
Jag har dock låtit vårt folk beväpna sig, men huru säger
ej profeten: »Den vise räknar så väl dem han har med
sig, som dem han har mot sig». Jag har talat; du är
herre här och jag din slaf. »
»Värdige Jussuf! Vid Allah och profeten, du har
talat som den vise Harun al Raschid själf. Jag är din
son till åren och du min fader i vishet. Tag nu vara på
dessa två män, som äro skadade, och låt dem få gagn af
din skicklighet som läkare.»
Jussuf skyndade sig till de båda olyckliga, och jag
såg, att han var alldeles förtjust öfver mitt fullt arabiska
svar. Efter att ha brassat fullt och vändt, samt lagt bi på
passande plats, hvarvid engelsmännen voro ifriga att hjälpa
till, kallade jag dem alla akter ut och sade:
»Hör noga på mig, boys, och förstå mig rätt! Som
ni se, hoppas jag att kunna rädda alla edra kamrater, om
blott briggen håller ihop, till dess jag hinner få dem hit,
Ett lejon till sjös. 15

226
men jag fordrar den fullkomligaste lydnad af eder, till
dess jag kan lämna eder ombord på »S:t George» till
min vän lord Douglas Hamilton eller något annat fartyg
af er flotta. Lofven I på sjömansheder att i allo lyda
mig?» Alla engelsmännen sträckte armarne i luften och lof-
vade, både förundrade och förtjusta öfver att den »otrogne
turken» var vän med en af deras stormän och kände till
deras berömda »S:t George». t
»Nå väl! Gå då ned under däck och stannen där
nere vid en grogg och en skeppsskorpa. Det kunnen I
kanhända behöfva. Ej förr än jag kallar er, kommen I
upp — är det öfverenskommet?»
»Ja, kapten!»
Jussuf utdelade groggen och kom sedan på däck samt
omtalade, att den ene af matroserna var död och den andre
döende. Det gjorde mig ondt, men jag kunde ej hjälpa
det. Nu återkom Johnsson med ännu femton man, af
hvilka dock en blifvit skadad.
Jussuf afgick med sex araber, hvilka enträget yrkade
att få deltaga i bärgningen, och sedan han gjort två resor,
hade jag nittio engelsmän ombord, hvilka alla voro
under däck. Själf afgick jag nu åter med båten till brig-
gen. Stormen hade aftagit. Endast befäl fanns nu kvar,
och under hurrarop af såväl mitt folk som de räddade
halades kapten Brisac, den siste af sin besättning, ombord
i båten. Denna gång voro de blott tio där. Troget
höllo de engelska matroserna sitt löfte att ej gå upp på
däck, men så tätt med hufvuden, som kunde få rum i
trappuppgången till trossbotten, hälsade de chefen med ljudliga
hurrarop, och då jag med dragen sabel saluterade
kapten Brisac och mitt folk under vapen skyldrade för
honom, fattade engelsmannen min hand, tryckte den med
rörelse och bad sitt folk att med tre kraftiga hurra för
mig och min djärfva besättning tacka oss för en af de
vackraste bärgningar, som han någonsin hört talas om.

27 KAP
Hafvets rof. — Jag spisar frukost hos en af världens störste sjöhjältar.
— Amiralshonnör. — Lönmördare och kärlek. —
Två villkor. — Löngången.
ngelsmännens hurra var knappt utbrakt, förrän en af
mina arabiska matroser gaf till ett gällt skri och pekade
mot kusten. Vi kastade våra blickar åt land och
sågo nu briggeir glida baklänges ned af gründet och strax
därpå af vågorna höjas upp, samt med ett dån som hördes
ända ut till oss slås mot klippan; vågorna drogo den
sedan ut, höjde den och då den nu af det våldsamma
hafvet åter slogs mot bärget, giugo masterna för öfver och
af det präktiga fartyget återstod snart blott ett redlöst vrak
— om en stund sågos blott några plankstumpar flyta på
vattnet. »Det är en mycket smärtsam känsla, man erfar, då
man förlorar ett fartyg som är en auförtrodt, och det grämer
mig djupt, ehuru jag vet att såväl jag som mina officerare
hafva gjort vår plikt. En alldeles oberäknelig ström
har satt oss några mil västligt. . . Men det är sannt, min
prins! Vi äro väl nu edra fångar? Uppriktigt sagdt, är
jag öfvertygad om, att det var er, vi besköto sistlidna
natt, och . . . men tillåter ni, så afhandla vi den saken
sedan. Nu ville jag be er om något att äta till
t *'

228
mina officerare; jag ser att de behöfva det», sade kapten
Brisac. »Med nöje, herr kapten! Var god och stig ned, och
bed edra officerare göra sällskap», svarade jag och ilade
ned i salongen, där jag med tillfredsställelse såg, att
Johnny redan dukat fram mat i tillräcklig mängd.
Under tiden erhöll äfven den engelska besättningen
förfriskningar, och då vi åter kornmo på däck, sade jag
till kapten Brisac:
»Jag hoppas att kunna aulöpa Gibraltar senast i morgon
bittida eller kanhända med den förvånansvärdt starka
nordliga ström, vi nu ha, redan i afton och då kunna
sätta er och ert folk ombord på linieskeppet »S:t George»
eller i land vid fästningen. Ert skämt, att ni skulle vara
min fånge, skall jag be få taga fasta på till dess, under
förhoppning att ni inte skall finna er fångenskap för hård
utan vara god och hålla till godo med hvad mitt lilla fartyg
förmår. Haf emellertid ögonen på edra män, ty jag
har hört, att de under frukosten öfverenskommit om att
öfvermanna min besättning. Då edra män äro obeväpnade
men öfverlägsna i antal, så skulle en blodig och
ohygglig strid lätt kunna uppstå...»
»Det kan inte vara möjligt!» ropade herr Brisac. »En
sådan otacksamhet mot sina räddare!»
Kaptenen kallade genast sina officerare till sig samt
bad mig låta allt mitt folk gå akterut. Härefter blåstes
den engelska besättningen på däck och i stränga ord underrättade
han folket om, att de borde med tacksamhet
bemöta sina räddare samt vara dem behjälpliga med alla
arbeten ombord. Detta gjorde godt, och allt gick väl.
Jag ökade nu segel och förde så mycket som skutau
kunde tåla. »La Chica» hade aldrig haft en sådan fart.
Strömmen löpte åstad med oss med en hastighet af
fyra à fem knop, och jag är säker på att vi stundom med
den voro uppe i goda tolf. Engelsmännen voro förtjusta
och fördelade sig till lovart för att lätta skonertens styf-
het och seglingsförmåga. Likt hvita svanvingar stod skummet
ut från bogarna, under det en och annan sjö i rägn-
bågens färger rök upp mot focken och yrde öfver backen.
Allt folket fick en bastant middag, och några buteljer cla-

229
ret vid mitt bord muntrade upp officerarne. Med förvåning
sägo vi redan klockan fem på eftermiddagen Gibraltars
klippa och fiere stora engelska skepp, som snart visade
sig vara en hel flotta af fjorton linieskepp och tjugoen
fregatter. Klockan strax efter sex bärgade jag några af
seglen och lade bi i närheten af amiralsskeppet, till hvil-
ket kapten Brisac med egna roddare afgick i min gigg
för att aflägga rapport. Kort därefter växlades en mängd
signaler från amiralskeppet och en båt, förd af en officer,
anlände till mig med begäran att jag skulle medfölja till
amiralen lord Nelson, som förde befälet öfver flottan.
Iklädd min dyrbaraste mohriska uniform med de juvelprydda
vapnen var jag snart ombord; kapten Brisac
mötte mig och förde mig till amiralen, vid hvilkens sida
lord Hamilton syntes.
Englands förnämsta sjöhjälte lord Nelson mottog mig,
tack vare lord Hamiltons och kapten Brisac’s välvilliga
omnämnande, med största artighet. Då han räckte mig
sin hand, sade han:
»Jag är glad att se er, min prins, och det första jag-
vill säga är, att England genom mig tackar er för de
mandomsprof, ni lagt i dagen vid räddningen af dess söners
lif. Jag hoppas att ni superar med mig och min
stab i afton och anhåller att ni vill blifva min gäst i natt
ombord på chefsfartyget.
»Mylord amiral», svarade jag. »Ni har gjort min helt
naturliga handling alltför stor ära, men jag skall i hela
mitt lif känna mig stolt öfver dessa ord, yttrade af världens
störste sjöhjälte.»
Härvid ljöd ett sorl af bifall genom den mängd af
officerare, som omgaf oss.
»För öfrigt», tilläde jag, »ber jag att få tillbringa natten
ombord på mitt lilla fartyg.»
»Som ni vill, min prins! Men ni måste då lofva mig
att komma hit i morgon, ty jag har en öfverraskning i
beredskap för er.»
Jag bugade mig, och lord Hamilton förestälde mig
för en del högre befäl vid flottan. Vi hörde nu hurrarop;
det var från de räddade engelsmännen och min besättning,
som vänskapsfullt skildes från hvarandra.

230 Supén bos sjöhjälten var mycket munter, och med
stor honnör fördes jag sedan till »La Chica».
På morgonen anmodades jag att med en af mina officerare
öfvervara den krigsrätt, som var satt öfver kapten
Brisac med anledning af skeppsbrottet. Jag tog löjtnant
Johnsson, som kunde engelska, med mig, sträckte upp
honom i en fin marockansk dräkt, som han på min inrådan
låtit göra sig, och lånade honom en med juveler besatt
sabel samt dito pistoler. Han blef noga instruerad
och fick en fin antydan om ömma fotter, i händelse jag
ej skulle tycka om hans uppförande.
Vid mitt ombordstigande blef jag mycket förvånad,
då salut gafs och musikkåren spelade — en hedersbetygelse,
hvilken amiralen befalt som ett tack åt räddaren af
hundra man.
Vid krigsrätten upplystes jag om, att kapten Brisac
begärt förhör med mig och en af mina officerare, enär
vår åsikt — ehuru vi som muhammedaner ej kunde få
afiägga ed — blefve för hans friande eller fallande af stor
vikt. »Mine herrar lorder och gentlemän!» sade jag. »Jag
är öfvertygad om, att ifall jag för er vid denna krigsrätt
omtalar en hemlighet — ja, nästan en statshemlighet —
så lofven i att ej yppa den?»
Alla närvarande höjde sina högra händer och bugade
sig till bifall.
»Nåväl, jag är, med min faders, prins Ali ben Mohammeds
och äfven hans höghet paschaus tillstånd, kristen
och tillhör lutherska bekännelsen, hvarför jag är färdig
att enligt den afiägga vittnesed.»
Om däcket ramlat ned öfver krigsrättens ledamöter,
tror jag ej, att de blifvit mer öfverraskade. Lord Hamilton
steg upp och tryckte min hand.
»Jag igenkänner er fördragsamme och älskvärde fader
i detta drag, och ni kan vara öfvertygad att ingen af oss
skall förråda er hemlighet.»
»Jag tackar er, mylord, men anhåller att få afiägga
ed, innan min löjtnant höres. Han är också, hvilket är
allmänt bekant, lutheran.»

231
Detta bifölls, och sedan jag aflagt ed, inkallades Johnsson.
Då äfven han gått eden, aflägsnades han, och jag
förklarade med hänvisning till min loggbok och min journal,
att vi blifvit af strömmen på knappt två timmars tid
satte nära nio engelska mil mer västvart, än mina enligt
loggboken noggrannt förda loggningar och beräkningar
utvisade, samt framhöll, hvilken utmärkt ordning som
varit rådande ombord å briggen. Äfven Johnsson fritog
senare i sitt vittnesmål dennas besättning från all skuld
till olyckan. Vi fingo nu tillika med öfriga vittnen aï träda, och
snart därpå uppkommo krigsrättens ledamöter på däck,
tryckande kapten Brisacs hand och lyckönskande honom
till hans frikännande. Jag och min löjtnant erhöllo beröm
för vår loggbok och vårt uppträdande i öfrigt.
