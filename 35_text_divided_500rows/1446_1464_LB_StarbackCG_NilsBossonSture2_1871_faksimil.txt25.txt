med sin vanliga hurtighet — byter icke jungfru
Brita om hug, så må gerna bröllopet utsättas så
långt fram i tiden, som I någonsin viljen!
— Och hvarför skulle väl min franka byta
om sinne? . . . Hafven I väl någon anledning att
tro sådant? — Jag menar att det icke är så utan . . .!
— Och hvem skulle det då vara?
— Herr Nils Bosson eller herr Nils Sture,
som han nu kallar sig!
— Nils Sture! — utropade konungen och
bleknade. — Huru kunnen I tänka på slikt?
— Den tanken är många år gammal, nådige
herre — svarade Ove — ja i samma stund, som
jungfrun började visa sin kärlek till mig, så flög
kärleken sin kos, kan jag väl säga . . . Det var för
många år sedan, när jungfru Brita ännu var bara
barnet på Penningeby, straxt efter sedan hon räddats
från fetaliebröderna, som jag först märkte
att hon började besvara min böjelse, och det blef
mig snart klart, att jag icke bedragit mig, ty
bland alla ungersvenner, så dansade hon, skämtade
och lekte helst med mig och var nästan lif-
ligast i min medtäflares närvaro ... men så slog
det med ens om, jag kan säga, att det var från
den qvällen, som hennes falk flög bort med Nils
Stures halsband . . .
Konungen ryckte till och vände sig bort, som
om han ogerna hört denna utförliga berättelse om
ungersvennens kärlek, men denne, som nu en gång
öfvervunnit sin törsta förstämning, talade fritt och
ledigt utan att lägga märke till uttrycket i konungens
anlete:
— Om det var falken hon sörjde, eller om
det var halsbandet eller halsbandets egare, det kan
jag icke veta, . . . men visst är, att efter den dagen

var hon som förbytt. . . och det har hon varit allt
sedan. — Och om det nu verkligen vore halsbandets
egare. herr Ove . . . hvad villen I så göra?
— Gud nåde mig, herre konung! — utbrast
Ove och slog på sitt svärd — den tanken kan
skrämma förståndet på flykt ur min hjerna!
— Nå nå — inföll konungen lugnande — jag
tänker, att I tiafven öfverdrifvit saken, herr Ove
. . . min fränka skall stå vid sitt ord och jag vid
hennes faders, derpå kunnen I lita, om ock vi
dröja med bröllopet, tills vi få mera lugn!
Men nu föll herr Ove på knä.
— Nej, herre konung, nej! — utropade han
så häftigt och lidelsefullt, att konungen väl hörde,
det frågan för honom gälde mer än lifvet — haf-
ver jag kunnat vara eder till behag, och hafven I
någonsin känt vällusten af att göra en man lycklig,
så gifven mig edert ord att snart, snart få
eder farbroders löfte uppfyldt.
Konungen lyftade upp den knäböjande och
sökte lugna honom, huru svårt det än var. Men
slutligen sade han:
— I jul, herr Ove, i jul vilja vi taga detta
ärendet före . . . till dess må saken hvila!
Dermed lemnade konungen salen och gick in
i de inre rummen.
Ove stod qvar, ett rof för häftiga qval. Han
älskade verkligen konungens sköna syskonbarn och
ryckte framåt att vinna hennes kärlek, på samma
sätt, som när han jagade i skogen. Det skulle gå
i fyrsprång, och han ansåg sig hafva fått villebrådet,
äfven om blott hans pil snuddat vid sitt
mål. Häftig, lättretlig, men tillika glad och hurtig,
vann herr Ove allas hjertan, och något ondt
fans egentligen icke hos honom, ehuru, när hans
lidelser gingo skyhöga, han kunde vara blind och
lika lätt taga ett steg till det onda som till det
goda.

Han kämpade nu länge med sig sjelf, om
han skulle ännu en gång bestorma konungen med
sina böner, eller om han skulle tvinga sig att låta
saken hvila, eller till sist, om han skulle enligt
gammal god sed röfva bort sin brud. Det gick
omkring i hans hufvud, och han slog häftigt den
knutna handen mot sitt bröst. Klockorna tycktes
liksom ringa-, till storm i hans själ. Han rusade
framåt mot konungens dörr.
Men då hejdade han sig plötsligt och stannade.
Det rann blixtlikt upp för honom, att, om
han stötte sig med konungen, förstörde han allt
lör sig, ty af de tvenne ting, han hade att välja
emellan, fann han, att han dock måste foga sig
elter konungens vilja, enär han icke var viss om
sin kärestas sinne och han icke kunde sänka sig
så djupt ned att begå ett nidingsdåd, som det
vore att bortrötva en mö mot hennes vilja. Sedan
han väl hunnit blifva herre öfver sjelfva ögonblicket
af känslornas häftigaste anstormning, var det
redan lättare för honom att öfverväga mellan det
ena och andra, mellan konungens löfte och möjligheten
af det jungfruliga hjertats inverkan på konungen
till förmon för någon annan.
Han gick åter till den yttre dörren och skvn-
dade ut. J
Med snabba steg lemnade han konungshuset,
och ännu ljöd klockornas sång i hans öron, lugnande
och tröstande och försonande. Men så upptagen
var han af tankarne på jungfru Brita och
huru han skulle vinna henne, att han icke märkte,
huru tvenne qvinnoskepnader sagta smögo sig efter
honom utför trapporna och sedan med snabba steg
ilade fram mot klostret.
Den ena af dessa var helt ung, att döma af
den spänstiga och lätta gången. Den andra tycktes
synbarligen hafva svårt att folja henne, och
tog sig till och med friheten att ett par gångor
latta sin ledsagerska i armen.

— Sagta, sagta, stolts jungfru — sade hon
— så sprang aldrig drottning Karin!
— Förlåten mig, moder Inga — yttrade jungfrun
undergifvet och sagtade sin gång — jag har
blott en tanke, den att den stackars riddaren väntar,
och nu behöfver han ett vänligt ord, om någonsin,
nu när hans vän är borta och han står
alldeles ensam i verlden.
— Ja, gå — pustade den gamla, lätt försonad
— stackars, stackars riddare . . . och han som
var en gång så godt som marskens högra hand ...!
Yerlden vänder sig underligt omkring . . . jag minnes
väl, när han räddade salig drottningen, Gud
hennes själ nåde, den förfärliga dagen, då bönderna
drogo dalfogden utur klostret. . . ack, ack,
ack, den unge herren! Och nu står han ensam i
verlden och har ingen utom eder, stolts jungfru!
— Ingen utom mig! — suckade stolts jungfrun,
och påskyndade åter sina steg utan att hon
sjelf märkte det.
Den gamla räckte ännu en gång ut sin hand
för att påminna om drottning Karin, att hon aldrig
flög, när hon skulle gå, icke ens då det gälde
herr Carl Knutsson, men då voro de redan invid
klosterporten. De gingo in i den tysta kyrkan och fram genom
gången till koret, der ljusen brunno omkring
drottning Karins graf, och der stannade den gamla
och föll på knä samt bad och sammanknöt i bönen
minnet af det förflutna, då hon smyckade
drottningen, sin Karin, sin fagerkind, med hoppet
att snart få återkomma till henne och blifva när
henne, för så vid t som hon, gamla, syndiga men-
niska, kunde få blifva hos en sådan Guds engel.
I närheten af Vårfrnkor låg en nyhuggen graf-
häll, hvarpå stod marsken Thord Bondes namn
med dödsdag och år och derunder det vanliga;
„requiescat in pace, må han hvila i fred!“ Yid skenet
från vaxljusen, som brunno i ett par från väg-

gen utspringande metallarmar, glittrade det kring
hjeltens namn, som om helt hastigt ett par ädelstenar
blifvit ditkastade.
Kanske var det några varma tårar, hvilka
Yänskapen gjutit till den bortgångnes minne.
Ofvanpå hällen, med nedlutadt hufvud och
ögonen hvilande på Thord Bondes namn, låg en
ensam man på knä.
Hans lifrock var af mörkblå sammet och öfver
bröstet hängde ett dyrbart gehäng med Natt-och-
Dags-vapnet broderadt i svart och silfver hands-
bredt utefter hela dess längd. Höga stöflor med
gyllene sporrar betäckte hans fotter och ben och
den svarta hatten med sin långa, hvita strutsfjäder
höll han mellan sina sammanknäppta händer.
Den i sin kappa tätt inhöljda jungfrun stannade
andaktsfullt vid åsynen af riddaren. Äfven
hon sammanknäppte sina händer och bad, och
strida tårar rullade utför hennes kinder och kappa
ned på grafstenen. ^
Riddaren reste sig slutligen upp, såg ännu
en stund på namnet invid sina fötter och hviskade
det sagta för sig sjelf, men studsade, då han fick
höra sitt eget namn uttalas tätt bakom sig.
Han vände sig plötsligt om och tog ett steg
tillbaka, när han fick se qvinnoskepnaden. Men
denna slog sin hufva tillbaka och afslöjade jungfru
Britas sköna anletsdrag, och nu sprang riddaren
fram och fattade med värma den rörda flickans
hand. Brita, Brita! — utbrast han — är det
din broders ande, som skickat dig till mig för att
visa mig, att han icke vredgas på mig! . . . Ack,
Brita, jag vet knappt, huru jag det skall bära,
den förfärliga tanken, att jag kanske kunnat, om
jag lydt min tillgifne svens råd, att jag kunnat
rädda din broder . ..! Men Gud i himmelen vet
det, och nu väl din broder ock, huruvida jag är
skyldig eller icke!

— Och jag, Nils, jag — utropade Brita med
värma — jag vet det, att, om du kunnat det, du
skulle hafva offrat ditt lif för honom!
— Tack för de orden, Brita ... de fylla mitt
hjerta med frid, som om jag hörde din broder
säga dem!
— Men huru kan du väl komma på så grym
en tanke, min egen Nils? — sporde Brita leende.
Nils berättade för henne i korthet, huru hans
sven fått kännedom om de stämplingar, som dref-
vos här i Wadstena vid Thords och Ilianas bröllop,
och huru han uppsnappat svennen, som skulle
föra bud till slottsfogden på Carlsborg, att stunden
var inne för utförandet af hans djefvulska
gerning, samt huru han sjelf icke kunde tro på
en så lömsk anläggniug, men dock till slut låtit
Brodde draga åstad, och huru han sedan slagits
af de förfärligaste samvetsqval, när underrättelsen
träffade honom om den himmelsskriande gernmgen.
— Det är, som svennerne säga, vargen bibehåller
arten, lyckas man ock tämja honom!
— Och den mannen höll dock min broder
så kär! — suckade Brita, och hon förmådde icke
tillbakatränga de åter frambrytande tårarne.
— Ja, Gud bättre, han höll honom kär, den
arge nidingen . . . Som Judas förrådde sin herre
Krist, så förrådde Jösse Bosson din broder! Sörjer
din kunglige frände mycket hans död?
— Sedan drottning Karin dog har jag ej sett
konungen sådan, som när han fick tidningen om
min broders ofärd, och jag har mången gång, när
han trott sig vara ensam, hört honom utropa:
„Thord, Thord, hvem skall nu hjelpa mig värja
Sveriges land?“ Och vet du, Nils, jag har tänkt
säga honom, hvem som skall göra det...
— Och hvem?
— Du sjelf, Nils! — utropade Brita med hänförelse
— du skall fatta min broders svärd och
värja Sveriges land!

Nils tryckte den svärmande flickan intill sig
och log ett vemodigt leende.
— Högre tänker du om mig, Brita, än hvad
konung Carl gör . . . Dock vill jag tala honom
till . . . Ser du, den goda drottningen, som hvilar
härin vid, bad mig derom och jag gaf henne mitt
löfte att aldrig låta vreden råda öfver mitt handlingssätt
mot konung Carl . . . Må Gud förlåta den
eller dem, som hviskat onda ord i konungens öra,
det kommer dock icke mig vid ... Jag vill nu
från Thords graf gå till honom, det var mitt uppsåt,
när du kom . . . och jag vill tala till honom . ..
— Ja, ja — utbrast Brita med strålande ögon
och knäppte sina små händer omkring Nils’ —
ja, så älskar jag höra dig tala, Nils, och kunna
mina böner något förmå, och kan drottningens,
kan min broders ande följa dig, så skall du säkert
beveka konungens hjerta!
— Gifve det Gud, Brita! — sade Nils, ehuru
en frampressad suck tillkännagaf hans misstro.
— Tro det, tro det, Nils . .. min kunglige
frände skall dock till slut lära känna dig och gifva
dig upprättelse! — Men en sak ännu vill jag säga honom,
Brita — återtog Nils och såg den älskade varmt
i ögat — jag vill tala med honom om min och
din kärlek . . . Jag kan ej smyga mig till min kärlek,
jag vill kämpa mig fram, om så iordras, men
solen skall skina på min väg, natten älskar jag
icke! Britas kind bleknade och hon slöt sig närmare
intill Nils, liksom fruktade hon, att sjelfva
luften kunde hårdna och skilja dem åt.
— Det kan väl hända att han säger nej . . .
mén din tro eger jag, äfven om tiden skulle lägga
månader och år emellan oss, innan vi härnäst
träffas, .. . säg, Brita, du vill ju aldrig svika mig?
— Nej, nej — hviskade Brita och såg upp i

Niis5 öga — jag kan dö, men aldrig tillhöra någon
annan än dig!
— Så må Gud råda öfver oss och vår kärlek,
Brita . . . men konung Carl skall känna den, och
utan hans goda minne må vi icke vidare träffa
hvarandra! . . . Men du är så blek om kind, Brita,
som om fruktan högge sin tand i ditthjerta! Du
tror ej mycket på framgång härutinnan!
Brita lutade sitt hufvud mot riddarens bröst.
— Jag är af din tanke — sade hon — och
jag vill vara stark som du, men mitt hjerta bäf-
var tillbaka för det öde, som hvilar öfver oss, ty
du vet väl, att min fader på sin sotsäng gaf sitt
löfte, att jag skulle blifva herr Ove Lauritssons
brud! — Jag har hört det! — yttrade Nils med en
mörk blick. — Och på det att jag må veta det
fullvisst, så säg mig det, Brita, huru allt dervid
tillgick! Jag må lära känna min lott ända igenom.
— Mycket hafver jag icke derom att säga —
svarade Brita med darrande röst — jag var ej
hos min fader, när han gaf detta förfärliga löfte.
Det var blott kaniken Helmich och herr Ove sjelf.
— Yoro inga flere närvarande?
— Nej! . . . icke ens min moder . . , det var
just som det började lida med honom, och vi sutto
i rummet bredvid, men dörren stängdes, och sedan,
när vi inkallades, så förmådde min fader blott
trycka min moders hand och sedan lägga sin på
mitt och min systers hufvuden ... så drog han sin
sista suck!
— Hans löfte gjordes alltså i vittnes närvaro?
— Ja, i kaniken Helmichs!
Nils frågade icke mera. Han insåg allt för
väl alla svårigheter, som reste sig mot möjligheten
af att upplösa det band, som låg knutet om hans
lycka, om icke konung Carl sjelf medverkade der-
till och utverkade den helige faderns i Rom till-
II 22

stånd att få löftet förklaradt ogiltigt, såsom gifvet
i den gamle lagmannens sanslöshet.
Men så mycket större skäl vore det att vända
sig till konungen. Han ensam kunde hjelpa dem,
och otvifvelaktigt var det derpå Thord tänkte, då
han sade, att han och Nils skulle draga upp till
Stockholm till julen för bröllopets skuld. Allt
detta framstälde sig hastigt, det ena efter det andra,
för Nils, och allt fastare blefhans beslut att
redan samma qväll tala vid konungen.
De utbytte ännu några ord med hvarandra
och hviskade om tro och hopp och beseglade med
ett handslag sina löften, och så skildes de. Brita
och mor Inga gingo förut, och Nils dröjde ensam
qvar i det stora templet, der klockljuden ljödo så
dofva och tunga, men dock tillförande honom liksom
en helsning från de rymder, der de bortgångnas
förklarade andar dvaldes. Ännu en gång kastade
han en sista blick på griften och på drottningens
dyrbara grafvård, och derpå fattade han
sin skarlakanskappa, som han lagt af sig för värmens
skuld vid inträdet i kyrkan, samt aflagsnade
sig med fasta steg i riktning mot konungshuset.
Der var upplyst i de flesta rummen, ty konungen
hade många herrar hos sig, hvilka kommit
till staden för begrafningens skuld. Nils gick in
på gården och uppför trapporna, såg upp till det
rum, der han talat med drottning Karin sista gången
han var i Wadstena, och liksom hade mod
och kraft fläktat mot honom derifrån, tidrygga-
lade han ännu snabbare de få återstående stegen
till den stora konungssalen.
När Nils steg in, vändes allas ögon på honom.
Det syntes grant, huru sällsynt och oväntad gäst
han numera var i sin konungs gård. Herrarne
stodo två och Ke tillsammans, och konungen samtalade
med Upsala-kaniken Helmich. På ingen
gjorde dock åsynen af den inträdande höge och

allvarlige riddaren ett sådant intryck, som på konungen
sjelf.
Han såg mot dörren, som om han sett en
vålnad uppenbara sig der, och en skugga lade sig
öfver hela hans anlete, utan att dock någon skulle
hafva kunnat säga, om det var vrede eller sorg,
som rådde i hans sinne. Och molnet förblef der
ogenomträngligt, hotande, fyldt af vintrig storm.
Så tolkades det åtminstone af de närvarande, bland
hvilka det icke fans någon, som icke, med kännedom
om det ytterst spända förhållandet mellan
konungen och herr Nils, förvånade sig öfver denna
djerfhet att i närvaro af så många vittnen uppträda
inför konungen. Lemningar af den väfnad,
hvars ränning blifvit gjord af Jost von Barden-
vleths konstfärdiga händer, funnos ännu, och ganska
få voro de, som kände till det innerliga förhållandet,
hvilket varit rådande mellan Nils och
den tappre marsken.
Hade Nils efter det stormiga uppträdet i Arboga
höjt svärdet mot sin konung och sitt land,
hade han liksom Magnus Gren rymt öfver till konung
Kristian, eller hade ban smugit omkring i
mörkret och sökt stallbrödraskap med de ränksmi-
dare, hvarpå tiden egde öfverflöd, så hade helt
visst ingen haft något att anmärka mot honom,
och öfverallt skulle han hafva funnit hjelpsamma
händer, som räckts honom till stöd och bistånd.
Men nu stod han alldeles ensam, oförstådd och
föraktad. Hans uppträdande i skånska kriget och
hans outtröttliga verksamhet vid marskens sida
kände några ytterst få och uppskattade till sitt
fulla värde, men det stora flertalet ansåg det såsom
utan den ringaste betydelse, om de icke rent
af togo det som bevis på ett fegt och trälaktigt
sinne, hvilket i stället att kraftfullt resa sig mot
en orättvisa och aftvå en förolämpning böjde sig
för den konungslige herren och kysste hans straffande
hand. Äfven de, hvilka voro konungens an-

hängare och föröfrigt voro genomhederlige män,
kunde icke fatta den själsstorhet, som fans hos
Nils. Tiden var icke sådan, att hon uppskattade
den kraft, som kunde öfvervinna sig sjelf och sätta
som sitt mål någonting högre ån de tillfälliga fördelame
af timligt anseende, makt, ära och rikedom.
Derför riktades nu blickar af förvåning, undran,
häpnad, ovilja, allt efter hvars och ens olika
uppfattning, på Nils, der han hög och allvarlig
skred fram mot konungen, full at de ädlaste af-
sigter, mäktig af den oegennyttigaste sjelfupp-
offring. De många närvarande herrarne gjorde på honom
ett ogynsamt intryck. Han skulle otvifvel-
aktigt gerna hafva dragit sig tillbaka för att af-
bida ett lägligare tillfälle, ora det varit honom
möjligt, eller stannat i den aflägsnare delen af
rummet, om han der haft någon enda, som icke
skytt hans närvaro likt en pestsmittad; — men
detta var för sent. Det fans intet val för honom,
han måste gå framåt och säga sitt ord, eller ock
sjunka ännu djupare i det allmänna omdömet.
Konungen å sin sida stod orörlig och liksom
känsiolös för allt utomkring sig; endast det mörka
molnet, som hvilade öfver hans panna, tydde på
någöt annat. Till allas förvåning räckte han handen
mot den bugande riddaren.
— Herre konung — började denne — i en
för oss båda vigtig och betydelsefull stund träder
jag inför eder . . . Yiljen I unna mig en stunds
samtal? Konungen suckade, men sade intet.
— Hvad jag har att säga, sade jag dock
helst i enrum med eder — yttrade Nils.
Men detta var något, som icke öfverensstämde
med konungens önskan. Han svarade med en kyla,
som var påfallande för en hvar, ehuru alla miss-
togo sig om dess rätta betydelse:
— Jag hör eder, riddar Nils!

Denne kastade en öfvertalande, nästan bedjande
blick på konungen, men han tycktes eller
ville icke förstå riddarens mening, och Nils måste
derför framställa hvad han hade på hjertat.
— Storordigt må det låta för eder, konung
Carl, och för mången, hvad jag först vill säga,
men på det att jag icke må helt och hållet framstå
såsom den der vill sätta sig sjelf högre, än
att jag kan försvara det, må jag gifva eder det
tillkänna, att jag blott fullgör ett löfte till eder
bortgångne frände, herr Thord, då jag bjuder eder
min hand och mitt svärd att bruka mot edra och
rikets fiender . . .
— Min bortgångne frände mumlade
konungen, men ingen kunde rätt förstå hvad han
menade dermed.
— Riket är i fara, konung — fortsatte Nils,
och hänförelsen spred ett förklaringens sken öfver
hans ädla drag — riket är i fara, I ären omgif-
ven af yttre och inre fiender, och kanske äro de
senare icke mindre farlige än de förre. Men räddning
finnes, konung Carl, om I sjelf viljen se eder
omkring och taga den, der den finnes!
Det fria, dristiga talet tycktes göra intryck
på konungen, och herrarnes blickar tillkännagåfvo,
med hvilken spänd uppmärksamhet de följde så
väl den djerfve talaren som konungen. Denne visade
dock en påfallande benägenhet att undvika
riddaren och att snart få ett slut på det honom
påtvungna mötet. Han yttrade med en köld, som
bjert stack af mot det varma deltagande, h' arom
hans blick ett flyktigt ögonblick talade:
— Om hvilken hjelp talen I, herr Nils?
— Om den hjelp — svarade denne — som
en gång med jättekrafter vräkte fienden bort ur
vårt land, denne fiende, som lade sig likt maskar
på hvarje slott och sög must och merg ur rikets
kropp . . . om den hjelpen talar jag, herre konung,
och han lofvar ännu en gång föra Sveriges sak

genom alla farligheter, om I med kärlek och förtroende
vänden eder till honom . . . Det är Sveriges
allmoge, om hvilken jag talar, det är han,
och han ensam, som skall och kan bilda en fuli-
trogen sköldborg kring eder, rensa landet från förräderi,
liksom förr en gång från de främmande
fogdarne, och för alla tider befria eder och riket
från hvarje fruktan för den danske konungen!
Liksom eder fara, konung Carl, har växt upp ur
eder skilsmässa från allmogen, så ligger eder styrka
och på samma gång Sveriges väl i eder återförening
med denna allmoge. Den skilnad finnes
mellan bonden och riksens herrar, att bonden är
svensk ända igenom och går från gård och grund,
ja från lifvet hellre, än han underkastar sig en
främmande konungs välde, men bland riksens herrar
hafven I väl sjelf pröfvat, huruvida alltid ett
svenskt hjerta klappar under deras guldstickade
kappor. . .
Det ogenomträngliga molnet, som for ett ögonblick
tycktes skingradt, lade sig åter öfver konungens
blick. Han stack handen inom det gyllene
lifbäLet och stod till utseendet helt kall, ja likgiltig,
om man jemförde honom med de öfrige
åhörarne, isynnerhet kaniken Helmich. Dennes
lifliga, skarpa blickar hvilade med ett hemligt välbehag
på den stolte riddaren, hvilken i konungens
sal och inför hans öron vågade föra ett språk,
som der icke blifvit hördt på månget år.
— Derföre, konung — fortfor Nils med ökad
värma — derför vänden eder till denna så länge
glömda och föraktade allmoge, och den danske
kungen skall icke vinna en tumsbredd land, och I
sjelf skolen omgifvas af vänner, hvilka vilja offra
