blefve tillräckligt långvariga.
— Herr grefven menar, att baron Silfverhorn skulle
tvingas att hålla sig i längre tids overksamhet? sade
Hagelstorm och plirade småslugt med ögon som redan
voro talgiga och blodsprängda af den ymniga förtäringen.
Har jag fattat herr grefvens mening rätt?
— Ja, det har du.
— Ah! jag tror mig förstå!
— Hvad är det du behagar förstå, munsjör Hagelstorm,
om jag får vara så näsvis att fråga?. .. Det rör
mig knappast, eftersom jag inte begagnar mig af din
hjärna, utan af dina armar . . . Men det kunde roa mig
att veta det i alla fall.
* Denna skildring af polisförhållanden under Gustaf III:s tid
-öfverensstämmer med den historiska verkligheten.

196 — Välan, nådig herr grefve, jag tror mig förstå, att
det är en flicka med i spelet, svarade skurken och skrattade
cyniskt.
— Än sedan? Får du kanske inte din rundliga betalning?
— Kan inte nekas, herr grefve. Hvad ni än må
vara, inte är ni snål. Men à propos betalning, vi skulle
väl résonnera litet om villkoren för den här affären?
— Du är en omtänksam skurk, svarade grefve Adel-
hjelm. Nå väl: tjugufem dukater. Fem nu och tjugu,
då det lyckats ... Jag skulle tro att det räcker, till och
med för en sådan vampyr som du!
Han, som titulerats med smeknamnet »vampyr», svarade
icke genast. Han tycktes fundera, och det dröjde
en minut, innan han sade:
— Tjugufem dukater är ingen småsumma i och för
sig. Men det här arbetet är förenadt med ganska mycken
risk, och ni vet ju, herr grefve, att jag och mina kamrater
alltid dela, om ock endast en eller två af oss äro-
med om företaget. Om vi skulle mötas på ungefär halfva
vägen och säga till exempel fyrtio dukater, hvaraf de tio-
i förskott? — Jag måste väl finna mig i dina oblyga anspråk,
men en blodsugare är du!
— Förlåt, herr grefve : åderlåtare, rättade Hagelstorm
med oförfärad galghumor.
— Låt gå för det då. Där har du blodspängarna.
Judas Iskariot gjorde det billigare.
— Men han ångrade sin dumhet och gick och hängde-
sig i första bästa fikonträd. Och likväl voro tiderna inte
på långt när så dåliga som nu.
Sedan Hagelstorm stoppat dukaterna i en byxficka,
som var lika rymlig som hans samvete, fortfor han omedelbart:

197
— Tiden är så dålig, att den lider . . . Beslut och
handling äro ett hos mannen: hvilka närmare instruktioner
har nådig herr grefven att ge sin ödmjuke tjänare
Hagelstorm? — Baronen är i dag bjuden till spelparti på slottet.
Han har nämligen äran att umgås med hans majestät. . .
inte på samma sätt som Armfelt och Munck, men han
umgås i alla fall... Nå väl, supén är inte slut förr än
klockan tolf. Till dess bör du hinna med att sofva ruset
af dig . . .
Hagelstorm gjorde en liflig åtbörd.
— Se så, inga afbrott. Jag känner en smula till det
här spanska vinet. Det har slagit åt hufvudet på lika
starka karlar som du. . . Du väntar tills du får se günstig
herrn komma ut från slottet den vanliga vägen . . . Han
har, desto bättre, enkla vanor, och promenerar alltid hem,
då det är så vackert väder, som det tyckes arta sig att
bli denna natt. Du följer honom på af stånd... och sedan
blir det andra din ensak.
— Det blir en god bit att larfva. Baronen bor half-
vägs mot Huf vudsta. . . Men om vädret skulle ändra sig ?
— Då är det inte lönt att försöka. I så fall kommer
han i eget ekipage eller också blir han skjutsad hem i
ett af de kungliga.
— Nå, vidare? frågade Hagelstorm, som nu var
ängslig att förtjäna sina dukater, sedan han en gång
gifvit sig i leken.
— I alla händelser träffas vi här i morgon vid samma
tid. Skulle försöket ha misslyckats måste vi talas närmare
vid. Det ligger emellertid i ditt eget intresse att
det lyckas. Femtio dukater är pengar.
— Ja, om man inte behöfde dela! mumlade Hagelstorm.
Och han tilläde:

11)8 .’’AJ
— Jag tror mig nästan ha uttänkt en liten roll, som
passar vännen Ruprecht i den här komedien. Den blir
åtminstone inte farlig, det är hufvudsaken.
— Så mycket säkrare, om ni bli två och sköta saken
efter alla konstens regler, sade grefven gillande.
Han såg på väggklockan öfver disken och jämförde
den med sitt eget guldur.
— Min gamla hederliga rofva har stannat. Det blir
väl bäst att jag drar upp den.

199
Han hade knappast slutat denna operation förrän-
kyparen Olle ånyo stod bakom sin disk, med en så likgiltig
uppsyn som om han ej hört ett ord af samtalet.
— Nu måste vi skiljas, min hedervärde Hagelstorm,,
tilläde han. Kypare! Får jag göra upp min räkning-
Sedan likviden undanstökats och Olle mottagit rundliga
drickspengar, försvunno de båda männen, i det de-
höllo sig på lämpligt afstånd från hvarandra för att icke
väcka uppmärksamhet genom skillnaden i det yttre. Adel-
hjelm fruktade dessutom att blifva personligen känd, ty
han tillhörde den tidens »Hela Stockholm».
* *
*
Kyparen Olle var nu ensam i den ödsliga källarsalen.
Herrarna i inre rummet hade dragit sig ut till kägelbanan,
där de visade större färdighet i politiska resonne-
mang än i den svåra konsten att slå Kringskuren kung,
Tysken eller Finska slussen.
Olle, en Hink och rättskaffens ung man på ett par
och tjugu år, stod försjunken i djupa tankar. Han tummade
på sitt blåa förkläde, gnuggade sitt lingula hufvuds
»geniknölar» — sådana voro nyligen uppfunna af Lavater
•— och tycktes befinna sig i ett mäkta stort bryderi.
Det egendomliga samtal, hvartill han så ifrigt lyssnat,
gaf anledning till detta för hans i allmänhet tröga natur
ovanliga sinnestillstånd.
Han ville nämligen på ett eller annat sätt häjda den
planerade illgärningen. Baron Silfverhorn, som ett par
gånger gästat Liljeholmens värdshus, kände han mycket
väl till utseendet. Han hade — och detta är en viktig
sak från kyparesynpunkt —• gifvit »ordentliga» drickspengar
och hade dessutom rykte om sig att vara en ädling i
ordets egentliga bemärkelse. Grefve Adelhjelms rykte var

200
•däremot »stadgadt» i detta uttrycks fullaste och fulaste
mening. Notorisk slagskämpe, drinkare, förförare, liderlig
och utsväfvande odåga — alla dessa föga prydliga epitet
kunde utan öfverdrift tillämpas på denne vansläktade
ädling, hvars gemena bedrifter sänkt hans ridderlige fader
och hans ömma moder i en förtidig graf.
Den hederlige Olles uppsyn blef allt mera villrådig,
geniknölarna pröfvades alltmer ifrigt. Han hade aldrig
förut befunnit sig i ett värre dilemma, Det hotade synbarligen
att gå öfver hans förstånd.
Adelhjelms drickspengar brände som smält bly i hans
byxficka. Han tog upp dem med en häftig knyck och
kastade dem i — rockfickan.
Andtligen tycktes ett ljus gå upp i hans ljusa hufvud.
Genom en morbror, som var lakej vid hofvet, visste
han, att Silfverhorn ofta i egenskap af gäst besökte den
grefliga familjen Anckarhjerta samt att grefven var en
ständig gäst vid konungens spelpartier.
— Kvarten öfver sju! mumlade Olle, sedan han
kastat en blick på vägguret. Gud vet, om jag ännu har
tid på mig? !
Han kröp bakom disken, satte sig ned och affattade
en skrifvelse med samma gåspenna som ännu ej hunnit
torka, sedan den användes vid räkningen åt Adelhjelm.
Denna epistel, hvari han, med all den vältalighet, som
stod honom till buds, redogjorde för det af honom hörda
samtalet, vållade honom mycket hufvudbry.
— Tänk så märkvärdigt det ändå är inrättadt här i
världen! mumlade han. Att man inte ska kunna tala
med folk på afstånd!
Den hederlige gossen beklagade sig omedvetet öfver
att det ännu skulle dröja ungefär ett sekel till uppfinningen
af ett bland nyare tiders underverk, nämligen —
telefonen !

201
Brefvets innehåll gick ut på att friherre Silfverhorn
om möjligt borde af sina bekanta hindras från att denna
natt lämna kungliga slottet utan sällskap — att han helst
icke borde begifva sig hem.
Sedan episteln förseglats med munlack — gummerade
billighetskuvert fuimos icke på den tiden — försåg han
sitt opus med följande utanskrift, som helt säkert skall
förvåna läsaren:
Högvelbårne Här Greve
Lovis de Måntang Stor TiörTco Bringken Härstedes.
Hur i all världen kunde den beskedlige Olle göra sig
skyldig till denna oförsvarliga tankspriddhet, i synnerhet
då han visste att ett människolif hotades af en så öfver-
hängande fara?
Förklaringen är enkel.
Sedan han med sin sirligaste handstil präntat »Hög-
välbårne Här Greve» följde det öfriga af sig själf. Grefve
Louis de Montagne spelade nämligen en viss, om ock indirekt,
roll i hans dagliga lif. Till dennes kontor skickades
han hvarje morgon att insätta föregående dags kassa.
Det fanns följaktligen ingen grefve i Stockholm, hvilken
lekte så lifligt för hans inbillning som denne grefve med
det svårstafvade utländska namnet.
Medgif, käre läsare, att slumpen en och annan gång
spelar oss konstiga spratt!
Han lånade skomakarens rödhåriga Kalle att uträtta
ärendet mot en vedergällning af tolf skilling banko — en
jämförelsevis storartad summa under denna period. Pojken
var tillbaka på så kort tid att Olle föll i en stilla häpnad.
— Jag åkte »bakfis» ända till Södermalmstorg, upplyste
Kalle, och se’n var det ju inte så långt till Stor-
kyrkobrinken. — Storkyrkobrinken?
Mamsellerna Blanck. 26

202 ..— Ja, var det så konstigt dä? Dit skulle ju brefvet,
vet ja’. — Hjälp, Samiel! tjöt Olle — de stodo båda utanför
ingången — Hvad har du gjort, din olycksfågel?
— Gjort? Jag har gjort hvad jag skulle, vet ja',
och buri’ fram ett bref. Och langa nu hit med den efterlängtade
tolfskillingen, go’a herr Olle!
Den olycklige ganymeden räckte honom silfverslan-
ten med darrande hand.
— Läste du utanskriften riktigt noga? frågade Olle.
— Visst gjorde jag det, och jag kan läsa. sir herrn . . .
Brefvet var ju till den där rika fransyska juden i Stor-
kyrkobrinken. Jag mötte’n själf utanför porten, och han
tog mot brefvet och gaf mig en blank riksdaler . . . Hurra
för juden! Den öfver sig förtjusta skomakarlärlingen svängde
sina båda slantar i ena handen och mössan i den
andra, hvarefter han försvann i galopp ur den stackars
Olles åsyn.
Denne skulle gärna ha velat »rifva sina kläder och
strö aska på sitt hufvud». Men just nu anlände ett muntert
kotteri åkande gäster, och plikten kallade honom.
❖ *
*
Klockan har nyss slagit tolf i alla Stockholms kyrkor.
Nästan hela den glada stadens invånare hafva längesedan
gått 111 hvila. Natten är lugn och stjärnklar. Utanför
södra slottsporten, halfvägs mot Bollhusgränd vandrar en
reslig gestalt oroligt fram och tillbaka, snor de yfviga
knäfvelbårarna och griper gång efter annan otåligt om
fästet på sin långa pamp. Med ena handen drager han
upp kappan öfver halfva ansiktet, så snart någon närmar
sig åt hans håll.

203
Man behöfde icke vara synnerligen skarp iakttagare
för att våga den gissningen, att denne individ var stadd
i olofliga ärenden.
Så var äfven fallet. Ty, om vi rycka honom närmare
in på lifvet, igenkänna i vi honom utan svårighet den
hedervärde Hagelstorm, som nu sofvit det spanska vinruset
af sig och ifrigt längtar att få skrida till handling.
Men hvarför hade han utsett denna sida af slottet
till sin observationspost?
Saken var enkel. Hufvudingången, den ifrån Lejonbacken.
stod under reparation och var belamrad med murareställningar,
följaktligen obekväm, nästan omöjlig att
passera. Och Hagelstorm var i sanning icke den, som
underlät att »sondera terrängen», då han hvälfde stora
planer i sin hjärna.
Det ena ekipaget efter det andra, med sköna damer
och ståtliga kavaljerer, rullade ut genom porten och nedför
Slottsbacken för att fortsätta antingen uppåt eller
nedåt Skeppsbron. Det ena ljuset efter det andra släcktes
i denna del af slottet. De af konungens gäster, som af-
lägsnade sig till fots, utgjorde endast ett försvinnande
fåtal. Till detta lilla fåtal hörde emellertid två af våra närmare
och mera sympatiska bekanta. Att den ene af dem
var Silfverhorn — det torde läsaren redan hafva klart
för sig. Den andre var ingen mer och ingen mindre än den
högadlige bankiren grefve Louis de Montagne. Mellan
dessa båda hade redan i trappan ett samtal utspunnit sig,
som fortsattes utanför porten.
— Eh bien, herr baron, det är således afgjordt... ni
gör mig den äran att stanna hos mig i natt?
Samtalet mellan de båda ädlingarna fördes på grefvens
ursprungliga tungomål, nämligen franska.

204 — Jag vet knappast, min bäste herr grefve. .. svarade
Silfverhorn något tveksamt.. . Ert förslag tyckes mig
på samma gång vänligt och underligt... Ni talar om att
ni för några dagar sedan fått hem en del konstnärliga,
gravyrer från Paris, och att ni gärna vill visa mig dem
... Jag tackar er förbindligast, men hvarför skall det ske
just i natt? . . . Det ligger bestämdt något bakom allt detta?
— Och om så skulle vara? frågade grefve de Montagne,
i det han stannade och därigenom tvang sin följeslagare
att följa exemplet.
De hade nu hunnit ned till Skeppsbron, följda på
något af stånd af Hagelstorm.
— Att inte den där franska jud-fan kan traska hem
till sitt! morrade han bistert för sig själf .. . Och att de
nödvändigt ska babbla den där fördömda rotvälskan, som
ingen hederlig människa begriper! tilläde han i ett anfall
af sublim harm.
— Om så skulle vara? upprepade Silfverhorn med
någon förvåning.
— Ja, herr baron, det ligger verkligen något bakom.
— I så fall känner jag mig fullt öfvertygad om, att
det ej är något ondt, som skyr dagsljuset, fastän er inbjudning
gäller för natten ... Nå ja, hvarför inte? fortfor
han med ett lätt skratt... Jag känner mig verkligen
en smula trött, och det guld, som jag för ovanlighetens
skull vann däruppe på slottet, tynger i fickan . . . Herr
grefve, jag går således in på att bli er gäst öfver natten.
Grefve de Montagne drog en suck af lättnad, som
den andre icke hörde, och därefter fortsatte båda herrarna
vägen uppåt, togo vägen öfver Myntgatan och Riddarhustorget
samt därifrån till vänster in i Storkyrkobrinken.
— Så’na förb-e fasoner! morrade Hagelstorm, sedan
porten slagit igen efter de båda herrarna . . . Följa hem
folk midt i natten! . . . Undrar just om den tokstollen
ämnar stanna länge? . . . Och hvad ska vännen Ruprecht

205
säga, han, som larfvar uppe på Norrtu 11 sgatan och väntar
på att få utföra sin lilla roll?
De sista orden i den hedervärda Hagelstorms mono-
log tarfva en förklaring. Det hade aftalats mellan banditerna
att Ruprecht skulle ligga ett stycke från Norrtulls-
gatan på en obebj-gd tomt och invänta Silfverhorn. Så
snart denne närmade sig skulle han — Ruprecht — upp-
gifva ett hjärtskärande nödrop, liksom om han befunne

206
sig i lifsfara. Silfverhorn, som var en ädelmodig, god-
sinnad natur — det visste och erkände banditerna —
skulle naturligtvis genast skynda till den förmente olycklige
och erbjuda sitt människovänliga bistånd.
Medan denne låg på knä öfver den »nödställde» skulle
Hagelstorm på en omväg smyga fram och bakifrån applicera
den stöt, som var afsedd att göra offret oskadligt
för någon längre tid. Denna plan var ju rent af storslaget
enkel. Skada blott att den misslyckades.
Medan Ruprecht, så snart han ansåg tiden börja
skrida väl långsamt framåt, låg och svor i sitt bakhåll,
gick hans värde stallbroder och fördref minuterna på
samma sätt utanför Storkyrkobrinkens mynning åt Riddarhustorget.
Då klockan slog half tre i de närmaste kyrktornen
tvärstannade han, gjorde en hotfull åtbörd mot de
mörka fönsterraderna i grefve de Montagnes hus. Därefter
försvann han nedåt Stora Nygatan för att vika in
i någon af de gränder, där han plägade sofva ruset af
sig och hvila på sina blodbesudlade lagrar.
Ungefär samtidigt torde stallbrodern Ruprecht hafva
tröttnat på sin post och aflägsnat sig därifrån nedåt Norrmalm,
huttrande och svärjande i den kyliga vårnatten.
Han förmådde knappast hålla ögonen öppna, ty han hade
icke följt Hagelstorms kloka exempel att sofva af sig
ruset. Döm om skurkens öfverraskning då han halfvägs
nedåt Drottninggatan tornade mot en gestalt, som kom
vandrande uppåt med spänstiga steg.
— Se upp! röt gestalten.
Ruprecht »såg upp» i ordets bokstafliga bemärkelse
och igenkände Silfverhorn.
Huru förklara detta?
Det tarfvar endast några ord. Sedan Silfverhorn
suttit en stund hos grefven och pratat med denna vid ett
glas vin hade den förre underrättat honom om den till-

207
ämnade komplott, hvilken på ett så märkvärdigt sätt
kommit till hans kännedom. Silfverhorn hade genast
velat aflägsna sig för att trotsa, men slutligen gaf han
efter för g ref vens enträgna böner och stannade. Genom
ett fönster kunde de se huruledes en misstänkt figur strök
fram och tillbaka utanför mynningen af brinken. Då
denna figur emellertid slutligen tycktes hafva försvunnit
på allvar bad Silfverhorn att få aflägsna sig, enär han
gissade att han i så fall skulle få med bara en skurk att
inlåta sig med.
Grefven gaf vika, ehuru motvilligt, och utsläppte för
ytterligare säkerhets skull sin gäst genom en port åt
Myntgatan, där han ägde ett hus, som låg midt emot
det andra vid Storkyrköbrinken.
Det var i sanning en högst märkvärdig och på
samma gång lycklig slump som dikterat den felaktiga
utanskriften på kyparen Olles bref. Grefve Anckarhjerta
med familj hade nämligen samma dag rest till sitt gods
i Södermanland, hvadan skrifvelsen aldrig skulle hafva
nått sin bestämmelseort förrän det redan varit för sent
och en ohjälplig olycka måhända hade inträffat.
Sålunda vardt den hederlige Olles omtänksamhet till
välsignelse, och sålunda gäckades för den gången grefve
Adelhjelms mörka planer.
Skulle de gäckas allt framgent? Skulle brottet någonsin
triumfera? Det är hvad vi skola få se under loppet af denna
berättelse, som ännu har så många egendomliga ödets
växlingar, så mången kamp mellan det onda och det
goda att uppvisa.

»Pensionat för unga flickor.»
Det var först fram mot midten af förra århundradet
— vi skrifva nu 1900 •— som det svenska undervisningsväsendet
tog en sådan fart att det nu räknas såsom det
yppersta i världen eller åtminstone ej öfverträffas i något
land —• Danmark, Schweiz och Preussen icke ens undantagna.
Visserligen hade vid den tidpunkt, kring hvilken vår
berättelse rör sig, det folkfattiga Sverige två universitet
att framvisa, och visserligen fanns i många städer ett
ungefärligt motstycke till senare dagars elementarläroverk
— men allt detta lände dock endast det manliga, det
så kallade »starka» könet till båtnad. Det är först i nyare
tider som kvinnan blifvit i andligt hänseende något
så när likställd med mannen. En kvinnlig läkare, jurist
eller rent af professor skulle ännu vid slutet af sjuttonhundratalet
betraktas som en onaturlig vidunderlighet —•
ja, nästan som hädelse mot en allvis försyns bestämmanderätt
i mänskliga angelägenheter.
Och till och med af poetissor — ett kall som eljest
gärna hägrar för kvinnokönet — hade Sverige på hela
två århundraden egentligen icke haft flera än tre att uppvisa:
Margareta Sofia (eller kanske hon hette Sofia Mar-

209
gareta) Brenner, Hedvig Charlotta Nordenflycht och Anna
Maria Lenngren — den första så godt som förgäten, den
andra stundom ihågkommen, den tredje odödlig.
Det kvinnliga undervisningsväsendet var emellertid
icke alldeles förbisedt, om det å andra sidan dock endast
var de högre och mera välburgna samhällsklassernas
döttrar som förnämligast kommo i något väsentligare åtnjutande
af detsamma. På guvernanter var visserligen
uppsjön ej lika öfverväldigande som i våra dagar, men
de adliga familjerna på landet och brukspatronerna jämte
deras vederlikar i ekonomiskt hänseende bestodo sig gärna
med en sådan, om man också på dessa stackars varelser
i regel kunde tillämpa hvad Elias Sehlstedt i en senare
tid yttrat om herrar informatorer — att de »stodo i rang
närmast efter husets katta».
»Kvinnliga elementarläroverk» voro något lika okändt
som till exempel »Palmgrenska Samskolan» för ett tjogtal
år sedan och kvinnliga studenter — bevare oss milde
Herre Gud, som det heter i litanian.
Något tvetydigt kvickhufvud har i våra dagar uttalat
den burleska satsen:
»Kvinnan är skapad till att föda barn, stoppa strum-
ocli laga köttbullar.»
Och så resonerade äfven flertalet familjefäder till och
med så långt fram som i den förfinade Gustavianska
tiden, hvilken nu tyckes ligga oss så oändligt fjärran.
De, som ville skänka sina döttrar någon högre boklig
bildning, hade ingen annan utväg än att »skicka dem till
pensionen» — och icke ens denna utväg var alltid så
nära till hands.
Stockholm och Götheborg — det skrefs med h den
tiden — hade naturligtvis hvar för sig ett icke obetydligt
antal flickpensioner. Af större städer i landsorten voro —
åtminstone enligt hvad vi kunnat utforska •— blott Upsala,
Mamsellerna Blanck. 27

210
Lund, Malmö, Skara, Örebro och Calmar (med c) i besittning
af en dylik välsignelse.
I Stockholm torde de hafva uppgått till ett antal af
sex eller åtta — naturligtvis olika rang och olika med
hänsyn till den ställning, hvilken de unga elevernas föräldrar
intogo i samhället.
Det förnämsta bland alla dessa undervisningsinstitut
var det som innehades och leddes af den högvälborna
enkefru von Kranz, densamma som vi i ett föregående
kapitel hört grefve Louis de Montagne karaktärisera med
orden: »En präktig kvinna . . . enka efter en utarmad adlig
officer . . . Bättre hem kan omöjligen tänkas för en ung
och värnlös flicka.»
Enkefru von Krantz hade inhyst sin med inackordering
förenade undervisningsanstalt långt nere vid Kar-
duansmakaregatan. Det var ett till det yttre blygsamt,
till det inre bekvämt och rymligt hus, beläget på ungefär
samma plats där Svenska Dagbladet för några år
sedan reste sitt konstiga gula palats, med. förfrisknings-
lokaler — den hederliga gamla, numera moderniserade
»Präss-syltan» på nedre botten.
Mellan nedre botten och våningen ofvanför sträckte
sig en målad svart rand som upptog husets hela långsida.
På denna svarta botten lästes i hvita bokstäfver:
M:me von Kranz. Institutrice. Pensionnat de jeunes
demoiselles. Det är uttydt:
»Fru von Kranz. Lärarinna. Pensionsanstalt för unga
damer. »
I denna tid, då själfva kungen ej ordentligt kunde
stafva sitt eget modersmål eller rättare sagdt: tungomål,
eftersom hans moder var af preussisk härstamning och
syster till Fredrik den store — i dessa tider säga vi,
spelade franskan en genomgripande roll i samhällslifvet

211
I
och var det gängse samtalsspråket inom de så kallade
högre klasserna.
Kanske härstammar äfven från denna period en
refräng, som lefver kvar i våra dagar och senast för tio
år sedan sjöngs i en nyårsrevy på Svenska teatern i
Stockholm :

212 Lite fransyska låter alltid ju
:j¡: très aimable :|¡:
Kan man fransyska så är man till allt partout
:||: bien capable :jj:
C’est naturel!
Det kunde följaktligen ej väcka någon berättigad
undran, att en enkefru von Kranz hade låtit måla sin
skylt på franska.
Utanför huset vid Karduansmakaregatan stannade ett
par dagar efter de i föregående kapitel skildrade händelserna
ett ungt —- och låtom oss för sanningens skull till-
lägga det — vackert par.
— Nu äro vi framme, sade kavaljeren . . . Friskt mod
nu bara och ingen falsk blygsamhet, söta du. Det skulle
inte vara på sin plats.
— Ack, jag känner mig så beklämd . . . jag vet inte
hvarför! svarade den unga flickan rodnande, i det hon
lyfte blicken mot sin följeslagare och förde handen till
