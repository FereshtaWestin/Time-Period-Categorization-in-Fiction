HISTORISK ROMAN
FRÅN GUSTAF III:s TID
BOB
MED TALRIKA ILLUSTRATIONER AE WILLI. GERNANDT
STOCKHOLM
P. E. NILSSONS FÖRLAG

STOCKHOLM 1900
KÔERSNERS BOKTRYCKERI AKTIEBOLAG

Prolog. l.
Konungen är död — lefve konungen!
Den 12 februari nådens år 1771, Eulaliadagen, hade
en historisk tilldragelse inträffat i Stockholm, en tilldragelse,
som kunnat anses obetydlig, men som satte
sinnena i oro, gaf fritt lopp åt goda och onda aningar,
upprörde de politiska lidelsernas den tiden aldrig hvilande
svallvågor samt väckte oskrymtad bedröfvelse och förstämning
i många sinnen, ehuru den egentligen och
officiellt hade bort rubriceras med den tungt vägande benämningen
landssorg.
Den gamle oförarglige konungen var ej mera till.
Den välfödde Adolf Fredrik, furstbiskopen i Eutin, som
importerats till norden för att tjänstgöra som en tom

4
dekoration på Gustavers och Karlars tron, hade gått
hädan. Plötsligheten af dödsfallet gaf anledning till ohyggliga
misstankar. Att en »Herrens smorde» gifver upp
andan på slagfältet i blodig sammandrabbning eller under
sotad ås och på ejderdunsbolstrar efter veckors aftynande
— må så vara. Men att »dö som en hund» — det kan
ju aldrig gå an för den, som befaller öfver millioners lif
och död. Stackars beskedlige Adolf Fredrik! Du hade ej
mycket att säga här i världen, långt mindre att befalla.
Men hung var du i alla fall, om också blott till namnet.
Och nu dog du plötsligt — visserligen vid uppnådda
sextio lefnadsår, men dock plötsligt.
Men, säger ett samtida vittne vid hofvet, grefve L.
A. Hamilton, i sina blott i handskrift befintliga anteckningar,
man behöfde ej andra ingredienser till döden än
dem, hvarmed den afdöde konungen vid måltiden själf
öfverlastat en svag mage. Han blandade däruti hetvägg,
surkål och ostron, svimmade vid sitt quadrille-bord på
aftonen, bars ut i ett yttre rum och afled genast.
Det var således hvarken arsenik, räfkaka eller agua
tofana med i spelet. Förgiftningar ha aldrig tilldelats
någon väsentlig roll i Sveriges historia, och giftet i Erik
XIV:s ärtsoppa lär ju vara en saga blott — ärtsoppan en
sago välling. Emellertid var hans majestät Adolf Fredrik med
döden afgången, och nyheten om liemannens skörd spreds
jämförelsevis hastigt, ehuru man den tiden ej ägde telegraf
och telefoner, och de fåtaliga tidningarna väl knappast
utsände några extrablad till gratisutdelning på gator och
torg, på »krogar, värdshus, källare och biljarder».
Jämförelsevis hastigt, sade vi. Ty underrättelsen om
hans höge faders frånfälle träffade ej sonen och efterträdaren,
kronprins Gustaf, förrän den 1 mars.

rv^
J , f m " 'i
k - àà*

Det bör dock tilläggas att den blifvande »tjusare-
konungen» då befann sig i »världens hufvudstad» Paris,
där han bevistade en operaföreställning i den sköna och
snillrika grefvinnan Egmonts loge. Det var grefve Creutz,
den älskvärde skalden, fintlige diplomaten och fulländade
världsmannen, som här i denna lysande församling allra
först meddelade honom den sorgliga och fullkomligt oväntade
nyheten.
Grefvinnan Egmont yttrade då till sin furstlige gäst
de historiska ord, som bevarats åt eftervärlden af den
franske skriftställaren Kulhière i ett bref till drottning:
Lovisa Ulrikas föreläsare, schweizaren Beylon:
— Atnöj er, sire, att vara enväldig genom sättet att
intaga människor, men begär det aldrig såsom en rättighet.
Dessa voro de sista ord Gustaf hörde som kronprins.
*
Efter detta språng på ett par veckor fram i tiden
och till ett annat land återvända vi till Sveriges hufvudstad
och den minnesvärda 12 februari 1771.
Vi ämna emellertid icke föra läsaren till någon af
börds- eller börsaristokratiens förnäma salonger eller till
något af de bättre eller sämre »näringsställen», där den
timade tilldragelsen afhandlades med mer eller mindre
uppriktiga känslor af deltagande.
Vi skola i stället bedja honom — vår välvillige läsare
— göra oss sällskap till ett anspråkslöst tjäll långt uppe
i utkanterna på Söder — detta i våra dagar så »vanlottade»
Söder, där man under den tiden likväl hvarken
ägde ångspårvagnar eller hissar, för att nu icke tala om
elektricitet, hvilken där liksom annorstädes var ett okändt
begrepp. Den i Stockholms utvecklingshistoria mindre hemmastadde
läsaren skall måhända visa en förvånad uppsyn,

7
mîuùrs JS,
då vi erinra om att Södermalm i ett icke alltför långt
aflägset fordom var den förnäma världens boningsplats.
Där hade vi det sedermera så kallade Schönborgska huset,
som prunkar med de la Gardies och Brahes dubbla vapen-

sköld, uthuggen i sten öfver portalen. I detta hus fann
M)ba Brahe, Gustaf II Adolfs bekanta älskarinna, tröst i
sin makes, den namnkunnige fältherren grefve Jacob de
la Gardies armar, och måhända ristade hon äfven där
med ringens diamant i någon af fönsterrutorna:
Jag är förnöjd med lotten min
och tackar Gud för nåden sin.
Vid den från Götgatan sig utgrenande S:t Paulsgatan
låg och ligger ännu Werthmüllerska huset, det gamla
holländska ministerresidenset med sina — åtminstone för
åtta år sedan, då författaren såg dem — väl bibehållna
väggmålningar och vålnader. Från dess gamla gemak
utgafs under början af 1890-talet veckotidningen »Fyren»
med märket »Kapten Punsch» som redaktör, och i ett
inåt gården inredt folkkök meddelades lekamlig spis åt
Söders behöfvande skaror.
Ej långt borta, i Peder Myndes backe, låg Stadshuset,
där den snillrike tänkaren Thorild hölls häktad år
1792 af sedermera konung Carl XIII och där kapten
Lindeberg, Dramatiska teaterns oförskräckte grundläggare,
satt inspärrad, dömd till döden af »den Store stamfadern,»
och vägrade att mottaga nåd.
Men att uppräkna Söders alla historiska minnen
skulle föra oss för langt, om ock ett eller annat återupp-
lifvande af flydda tider är på sin plats i ett arbete sådant
som detta, hvari verklighet och romantik skola gå hand
i hand. Nu till vår berättelse.--------—
i följa Götgatan i hela dess längd — utan att mötas
af spårvagnar, velocipeder, droskor eller automobiler —
möjligen dock ett eller annat hyrkuskekipage — ty sådana
fortskaffningsmedel fuimos dock redan så tidigt som nådens
år 1771. Vi fortsätta vägen ända ut åt Skanstull, lialf-
vägs mot den punkt, där Söders nya, år 1895 invigda be-
grafningsplats är belägen.

9
Ett litet stycke till höger om landsvägen sågs denna
tid ett envåningshus i anspråkslös stil — om det nu öfver
hufvud taget ägde någon stil. Ett originellt drag företedde
emellertid denna byggnad genom sitt annex. Denna
tillbyggnad, åtskilligt större än boningshuset själft, visade
sig nämligen vara ett växthus, ett orangeri, såsom det den
tiden allmänt kallades, af tämligen vidlyftig omfattning.
Redan på sjuttonhundratalet voro, särskildt efter
»blomsterkonungens» uppträdande, blommorna ingalunda
att räkna såsom uteslutande sommarens barn i den fräj-
dade Carl von Linnés hemland. Och den som tidigare
på dagen, den 12 februari 1771, hade gjort ett besök i
nämnda orangeri, skulle vid sitt inträde genom dörrarna
hafva fägnats af en ljum luft, fylld med berusande dofter
från violer. Och hans öga skulle hafva mötts af en storartad,
öfverväldigande färgprakt, som ej kan beskrifvas.
Orkidéer af utomordentlig skönhet, azaleor, cyklamen,
kamelior, förgätmigej, cinaris, amaryllis etc. etc. skulle
nära nog hafva bländat hans öga.
Dessutom stora samlingar orangegula Imantophyllum,
de calla-liknande med bjärt röda blomfästen försedda
anthurierna, gardenior, Billbergia nutans med sina underliga,
i alla regnbågens färger skiftande blommor, rhodo-
dendrum, blodröda nejlikor, primula, pelargonier, tarzetter,
begonier och liljor.
Ingenting huller om buller. Allt smakfullt anord-
nadt i grupper med en konstnärligt anlagd helhetsverkan.
Ägaren och — näst Gud fader själf — skaparen af
denna härlighet var Jiorticidteuren, på ren svenska blomsterträdgårdsmästaren,
Pehr Isac Blanck, en af Linnés
mest omtyckte lärjungar, som skulle hafva gått långt på
den vetenskapliga banan, men som föredragit att ställa
sina kunskaper och sin smak i yrkesskicklighetens tjänst.
Honom gäller vårt nattliga besök.
Mamsellerna Blanck. 2

:
b-.-i
m
feu?
W«->y V 2 .
Söderländskan i Norden.
Det var sent på kvällen, om man tager i betraktande
denna tids ännu ej fulltständigt utrotade borgerliga
plägseder inom medelklassen.
Klockan i den aflägsna Katarina kyrka hade länge
sedan förkunnat tioslagen. Dock lyste det fortfarande
genom trädgårdsmästarens små fönsterrutor.
Hvadan denna förlängda vaka?
Svaret var lätt funnet, här som på andra ställen i
hufvudstadens omedelbara närhet eller, ännu mera, inom

11
dess hank och stör. Konungen var ju död, och hans
hädangång kunde ju ej lämna någon af hans mer eller
mindre trogna undersåtar oberörd.
Adolf Fredrik var en god konung, och en författare
har, kanske med någon öfverdrift, sagt att han vid sin
bortgång uppriktigt sörjdes af hela sitt folk. De bristfälliga
formerna hindrade honom att uträtta det goda,
som han åsyftade, och att förändra dessa former, därtill
ägde han hvarken krafter eller mod. Följaktligen drog
han sig mestadels tillbaka i ensligheten utan annat sällskap
än sin kära svarfstol. Ben kunde han åtminstone
regera. Det var ej många ord, som växlades mellan Pehr
Isac Blanck och hans hulda maka Britt-Sofie. Innan vi
redogöra för det knappa samtalet, är det måhända skäl
att ägna några rader åt de båda makarnes yttre och inre
personlighet samt deras omgifning.
Blanck och hans hustru hade hvardera hunnit ett godt
stycke in på fyrtiotalet, men voro väl bibehållna.
Den förres kraftiga gestalt var oböjd, fastän så ofta
böjd vid arbetet. De grå ögonen hade ett vänligt uttryck,
och det slätrakade ansiktet under den pudrade piskperuken
var nästan utan rynkor. Han torde ha varit en rätt
vacker karl i sin ungdom och påstods ännu utveckla förföriska
egenskaper hos det täcka könet. Vi måste emellertid
sanningsenligt tillägga, att han lät sin ännu befintliga
tjuskraft understödjas af guldets klang. Det händer
troligtvis ganska sällan att man med snart fem decennier
på nacken blir älskad för sin egen skull, om man ock så
innerligt gärna vill tro det.
Vid första anblicken framgick med omisskännelig
säkerhet att Britt-Sofie i sin ungdom varit en skönhet af
det slag, som med ett utländskt ord dumt nog kallas
piliant, då den svenska beteckningen retande är fullt lika
god. Henues stora svarta ögon lyste ännu tidtals med

ett skimmer, som någon gång måste ha varit bedårande.
Armarna, som ännu ej fullständigt förlorat sin yppiga
rundning, måste för ett par årtionden sedan hafva inbjudit
till eldiga famntag, och de pärlhvita framtänderna,
af hvilka blott en saknades i öfverkäken, blänkte ännu
som i ungdomens vår.
Hela denna kvinnas uppenbarelse skvallrade om en
lidelse, som ännu glödde under den varma askan — en
lidelse åt hvilken fritt lopp gifvits i ungdomens och den
mognade ålderns dagar och som ännu — enligt hvad det
talträngda ryktet visste berätta — tog sig våldsamma
utbrott. Men på detta ämne få vi tillfälle att ingå längre
fram i vår berättelse.
De båda makarnas hem kännetecknades af en viss
prydlighet, och alla bohagsting voro hållna i rococostil
med snirklar, krumelurer och förgyllningar på alla möjliga
och omöjliga ställen. Tidens lättfärdiga smak i konstnärligt
och litterärt hänseende var äfven tillgodosedd. På
ömse sidor om den nu aflidne konungens bild i kolorerad
koppargravyr hängde en oljefärgskopia, den ena af fransmannen
Fragonards eldiga målning »Kyssen», den andra
af Pierre Baudoins mer än vågade framställning: ett
älskande par, som af flickans moder öfverraskas i källaren.
Bredvid bibeln och Tollesons predikningar på bokhyllan
syntes ett par af Crébillon den yngres romaner —
däribland »Soffan» med obesvärade gravyrer.
Men sådan var tidens smak redan då, långt innan
gäckeriet och lättfärdigheten under den gustavianska
tiden erhållit vederbörlig hallstämpel och nådigt gillande
från allra högsta ort. Ännu rådde »frihetstiden» åtminstone
i det onda.
— Ja, det var synd på vår beskedlige kung, utlät
sig Pehr Isac med en suck, hvarefter han drog ett väldigt
bloss ur sin långa, med- holländsk canaster stoppade 1er-

13
pipa och smuttade på sitt glödgade spanska vin, kryddadt
med kanel, muskot och ingefära.
— Ja, du må väl säga det, svarade hans maka begrundande
och tog en klunk javakaffe, så äkta och oblandadt
att dess make väl knappast numera förekommer på någon
af hufvudstadens förstklassiga restaurantes •
Efter klunken af den ljufliga bruna dekokten följde
en pris snus. Det hörde den tiden till god ton bland de
förnäma damerna att uppfriska sig med detta bruna
pulver, som ju så högt uppskattades af den store monark,
hvilken var Sveriges för ett par timmar sedan nyvordne
konungs morbroder,* han som då bland sina krigare bar
smeknamnet »Gamle Fritz», men som i historien förekommer
betecknad såsom »Fredrik den store».
Ej Fredrik den store gjort hvad han gjort,
om icke han snusat beständigt ...
heter det i en sedermera författad visa.
Madame Blanck hämtade äfven gärna sina inspirationer
ur samma mörka källa. Denna afton hjälpte den
henne emellertid ej mycket på tråden.
— Undrar just hur den nye skall bli, sade hon med
en suck. — Kasta dig inte in på den högre politiken, ma diera,
svarade hennes äkta herre och man . . . Hvad skall han
väl bli annat än en rodocka, en marionett, som hattar
och mössor om hvartannat hålla i sina trådar.
Slutet af meningen förde madame Blanck in på cn
ny tankegång. — A propos trådar, sade hon, så har jag hört att
le prince Gustave skall vara . . . hm . . . hvad man kallar
. . . hm . . . lätt på tråden ... Nå ja, i det fallet blefve
det kanske en smula lif vid hofvet. . . Den andre brydde
sig ju inte om annat än mat.

14 — Och den här intresserar sig mera för kärlek,
menar du, ma chère?.., »Tvi, svagdricka gör mig sjuk»,
kväder vännen Carl Michael. . . Tala inte om sådan kärlek,
för då blir jag lika sjuk som Bellman af svagdricka . .
Madame Blanck visade en förnärmad uppsyn, och det
var med en viss skärpa hon svarade:
— Du menar kanske att han sänker sina blickar till
kvinnorna af folket? . . . Nå ja, det ha andra kungar och
kejsare med gjort före honom . . . Tror du att skönhet
och behag stå att finna endast vid hofvet och i de högadliga
salongerna?
Som läsaren förnimmer var den goda Britt-Sofie i
likhet med så många andra bedagade skönlieter en smula
romantiskt anlagd. Hennes plötsliga sympatier för de
breda lagren skulle emellertid hgfva förefallit något öfver-
raskande för alla dem, som visste att hon i yngre dagar
varit en ifrig beundrare af aristokratien — det vill säga
dess manliga medlemmar, dessa många prydliga och pudrade
petits-maîtres, för hvilka hon så ofta och gladeligen
bevisat sanningen i det gamla ordspråket: »Den vackraste
flicka i världen kan inte ge mer än hon har.»
Men vi återtaga den afbrutna konversationen.
— Jag menar ... jag menar ... nå ja, om du inte
vill eller kan förstå halfkväden visa, så kan jag inte
hjälpa det. . . Men jag trodde alltid att du var mera
kvicktänkt. Britt-Sofie lyfte sina mörka ögon och blickade fundersamt
på sin man, som pustade väldiga moln af den
doftande canastern.
— Ah! utbrast hon slutligen . . . Aha! . . . Kan man
tänka sig . . .
Därefter sänkte hon rösten till en hviskning och
fortfor: — Han skulle således vara en sådan där, som . . .

15
— Ja, precis som sin morbror, kungen i Preussen . . .*
— Det är synd i alla fall... En så vacker och ridderlig
furste! . . . Han som kunde . . .
Fortsättningen af bröts. Ett våldsamt dunkande hördes
mot ytterdörren, emellanåt omväxlande med lifliga, men
obegripliga utrop . . .
De båda makarna sprutto till och bleknade. Pehr
Isac Blanck sväljde röken från sin kritpipa, så att han
fick ett våldsamt hostanfall. Britt-Sofie spillde kaffekoppens
half va innehåll i sitt sköte. De lyssnade med rädd uppsyn
och skallrande tänder — äkta och icke konstgjorda,
ty dessa äro en senare tids välgörande uppfinning.
— Sacré nom de Dieu!. .. Ouvres donc! vrålade en
röst där ute, hvarefter det våldsamma bultandat började
på nytt och med ökad styrka.
— Ah, franska! hviskade Pehr Isac . . . Det var någon
som svor en kötted på franska och bad dem öppna.
— Nå ja, visa dig då som en nordens fransman och
efterkom hans begäran! föreslog Britt-Sofie, som i grund
och botten var modigare än sin man och nu återhämtat
sig från den första skräcken ... Gå och öppna, din mes,
säger jag!
»Mesen» lydde undergifvet. Han lade från sig pipan,
steg med skälfvande steg ut i förstugan, drog ifrån regeln
och lyfte af bommen. Därefter öppnade han dörren och
kastade en blick ut i mörkret.
— Enfin!. .. Merci!. . .** utbrast samma stämma,
* Historiskt — men icke i den Crusenstolpeska bemärkelsen.
Vår förnämste häfdatecknare, Erik Gustaf Geijer, yttrar på ett
ställe: Gustaf III var en man af förskämda och lastbara seder.
Efter hemliga utsväfningar i ungdomen hade han i mannaåldern
blifvit förd till onaturliga böjelser, hvilka den materialistiska moral,
som han hyllade och den så kallade fördomsfrihet, som i grunden
gick ut på att för de stora på jorden en annan sedelära gällde, än
för hopen, lärt honom ursäkta.
** Andtligen !... Tack !

16
som förut väsnats, och en lykta höjdes af samma hand,
som nyligen med sitt dunkande skrämt de båda makarna
och afbrutit deras intressanta, fast ömtåliga konversation.
Mannen, som höll lyktan, var en svartmuskig gynnare
med obehagligt utseende. De korta ord han uttalat
angåfvo med all önskvärd tydlighet hans nationalitet. Han
var iförd ett elegant, men illa medfaret livré, ljusgrått,
med silfverknappar och mörkröda uppslag på bröstet och
vid liandlofvarna. Lyktan, som han höll i handen, visade sig vid närmare
påseende vara en vagnslykta.
Blanck, som i likhet med allt något så när bildadt
folk under denna period tämligen skapligt redde sig med
franska tungomålet, frågade den okände hvem han var
och hvad han önskade.
Mannen gjorde en åtbörd mot vägen, som låg på ett
tiotal alnars afstånd. I det osäkra skenet från lyktan
varsnade Blanck där en mörk otydlig massa. Han ansträngde
sina ögon och trodde sig slutligen kunna urskilja
konturerna af en täckvagn, förspänd med blott en häst
på vänster sida af fimmerstången.
Betjänten eller kusken — ty så måste vi tills vidare
kalla honom — meddelade att den andra dragaren under
gårdagen stupat samt att hans matmor befann sig i
vagnen. — Hon är mycket sjuk och behöfver snar hjälp,
sade han, alltjämt på franska, i det båda närmade sig
vägen med snabba steg.
Omedelbart därefter hördes ett doft kvidande från det
inre af ekipaget. Det åtföljdes af ett hjärtskärande rop:
— Legrand! Legrand!.. Au secours! .. Dépêchez-vous! *
Vagnsdörren slogs upp, och vid lyktans sken såg
Blanck en kvinnogestalt, tillbakalutad i ett hörn.
Legrand! Legrand!... Hjälp!... Skynda er!

17
De båda männen hjälpte henne ur vagnen, och Blanck
bar henne på sina starka armar mot huset, medan den
svartmuskige fransmannen gick i förväg och lyste med
lyktan. — Hur är det fatt? frågade Britt-Sofie deltagande,
där hon stod i dörröppningen med ett tändt talgljus, som
hvarje ögonblick höll på att släckas af luftdraget.
— Det är en sjuk dam, som behöfver vår hjälp . . .
Bädda fort en säng i gästrummet och sätt in en brasa!
Alla tre hade nu hunnit fram till dörren. Då Britt-
Sofie varseblef, att den lidande tillhörde hennes eget kön,
ökades hennes deltagande.
— Hur är det, stackars människa? frågade hon ängsligt,
i det hon nästan var gråtfärdig.
Intet svar. Blott ett doft stönande, efterföljdt af ett
långt utdraget sakta kvidande.
— Hon förstår dig inte, sade Blanck otåligt. . . Hon
är utländska . . . fransyska . . . Men skynda dig!
Mamsellerna Blanck .

Främlingens kvarlåtenskap.
Det är halfannan timme senare, och ännu lyser det
alltjämt genom fönsterrutorna i trädgårdsmästarehuset
långt borta på söder. Ljusens antal har till och med
ökats, ty de båda makarna ha ju fått främmande.
Främmande! Ja, i sanning!
Låtom oss blifva osynliga vittnen till hvad som försiggår
i det af Pehr Isac Blanck antydda gästrummet.
Den okända damen har förflyttats dit. Och nu hvilar
hon blek och stilla på en bädd med blommiga draperier.
Blek och stilla . . .
Men det är dödens blekhet. . . Det är dödens stillhet
.. .
Ja, hennes ande har gått hädan från fröjd och njutning,
från sorger och kval. Aldrig skola dessa slocknade
ögon blicka ut mot lifvets goda och onda, aldrig lysa
mot en älskad trolofvad eller make, eller mot en blomstrande
afkomma.
Men desto klarare skola de stråla där ofvan skyn och
skåda ned på dem, som i lifvet varit och kunnat blifva
henne kära. Stundom skola de blixtra af sällhet, stundom
skuggas af oro, stundom fuktas af bedröfvelse, allt

19
efter som de uppe i det omätliga stjärntindrande blå möta
anblicken af lycka eller bekymmer eller elände.
Ty intet slocknar fullständigt, så länge evighetens lifs-
gnista glöder under jordelifvets falnade aska —-------
Men hvad är detta? Hvilket egendomligt ljud ! Det
liknar ett pip af nykläckta kycklingar. . . Man skulle
nästan tro, att.. .
I det lilla gästrummets motsatta hörn varsna vi ännu
en bädd. Pehr Isac Blanck och Britt-Sofie stå lutade öfver
densamma med ryggen vänd mot den döda. Uttrycket i
deras ansikten är bekymmersamt, dock ej bedröfvadt; oroligt,
dock ej ängsligt. De betrakta den ur lifvet bortgångna
främlingens kvarlåtenskap, det enda arf söder-
ländskan i norden efterlämnade åt en deltagande eller
likgiltig, kanske fiendtlig mänsklighet.
Kvarlåtenskapen består af tre till jordelifvet nyanlända
gäster — trilling sy strar. Små näpna pyren, som
med förvånade ögon stirra omkring sig. Och då makarnas
blickar möta dessa ögon, då försvinner det bekymrade
uttrycket ur deras egna. Det aflöses'af ett hjärtligt,
måhända med vemod bemängdt leende, men dock
ett leende. Ett leende, som lyser öfver den mest förhärdades
drag, då han blickar in i oskuldsfulla barnaögon '
och tänker: Sådan var en gång äfven jag, innan min
själ dukat under för djäfvulens frestelse och mitt hjärta
besudlats af det onda.
Ingen af de tre hade förrådt det nyfödda barnets
otålighet genom skrik eller jämrande. Det ljud, som vi
nyss jämförde med nykläckta kycklingars pip hade snarare
kunnat liknas vid späda lärkors kvitter.
De båda makarna stodo länge tysta. De voro goda
människor, om ock besmittade af tidsandans ytlighet och
flärd. Samma känslor rörde sig i deras inre. Den Gud,
på hvars tillvaro de icke eller åtminstone helt flyktigt
trodde — kanske hade han beredt dem denna tredubbla

20
öfverraskuing såsom en tröst och fägnad på deras annalkande
ålderdom.
Slutligen bröts tystnaden. Det var Britt-Sofie, som
först talade.
— Så märkvärdigt det kan slumpa sig här i världen!
yttrade hon med en lindrig suck . . . Men säg mig, kära
du, hvad skola vi nu ta oss till med de små stackarne?
— Naturligtvis ha vi ingen rätt, kanske ingen egentlig
lust heller, att behålla dem hos oss. Modern var fransyska,
förmodligen nyanländ till Sverige, och i så fall
kunna barnen ej betraktas som svenska medborgarinnor
. . . Var modern gift? Det veta vi inte. Hon har visserligen
en slät ring, men det betyder ingenting.. . Tydligt
är emellertid att hon tillhör den högre samhällsklassen .. .
Det bästa blir väl att jag i morgon aflägger ett besök i
franska ministerhotellet och får saken arrangerad. Jag
ser ingen annan utväg för närvarande.
— Kära gubben, det förefaller mig nästan som om
du pratade i nattmössan . . . Hur vet du till exempel att
