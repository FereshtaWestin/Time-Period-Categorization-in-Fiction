äro de? Den stackars köpmannen försäkrade, att han
icke visste af några bref; han hade väl sett den
fördrifne konungen, då han händelsevis red fram
till Danzig, kommande från det slott, hvilket han
hade i pant för en stor summa penningar, som
han lånat konungen i Polen, men han hade icke
talat vid honom, långt mindre mottagit några bref.
— Ditt förnekande förvärrar endast din sak
— yttrade den obeveklige erkebiskopen — endast
en öppen bekännelse kan rädda dig . . . Du kommer
från Danzig, du erkänner dig hafva sett konungen,
det är nog . . . lemna oss nu brefven i
händer, och du skall gå fri och jag och din rätte
konung skola hafva dig i ett godt minne för framtiden.
Men Peter Hättelös bedyrade med gråten i
halsen, att han icke visste af några bref, och då
vinkade erkebiskopen åt sin hofmästare, hvilken
snart kom med några svenner och förde bort den
skälfvande köpmannen.
Det plötsliga fängslandet af den nyss hemkomne
borgaren väckte mycket uppseende i staden,
dit nu en mängd folk samlats både allmoge
och kopstadsmän för distingens skuld. Men ännu
mer oro väcktes i sinnena, då några dagar der-

efter erkebiskopen ifrån rådstugan höll burspråk
med den församlade mängden och omtalade, att
konung Carl samlat en stor här, med hvilken han
vid första öppna vatten ville anfalla Sverige. Tilllika
visste man snart tala om, att många svenska
herrar stodo i förbindelse med den fördrifne konungen.
Skulle man närmare velat taga reda på
sinnesstämningen, skulle man dock lätt nog funnit,
att underrättelsen om konung Carls företag
ingalunda väckt hvarken förundran eller ovilja.
I sjelfva verket var det ock något helt annat
erkebiskopen åsyftade. Han behöfde platsen för
sin blifvande verksamhet bättre röjd; der funnos
en mängd mäktiga herrar, hvilka på ett eller annat
sätt stodo i vägen för honom, och desse måste
bort, och han ville till detta arbete begagna
sitt vanliga verktyg konungen. Derför skref han
genast till denne och bad honom skyndsamligen
komma till riket.
Konungen befann sig i Köpenhamn, men de
från Sverige inlupna underrättelserna, hvilka bekräftades
genom erkebiskopens bref, voro af den
art, att han icke ett ögonblick dröjde att begifva
sig på väg, oaktadt den svåra årstiden. I Mars
månad kom han derför dragande upp i Östergötland,
dit han stämt erkebiskopen och största delen
af rådet sig till mötes i Wadstena. Följden
af sammanträdet der blef den, att herr Gustaf
Carlsson, den fördrifne konungens svåger, förlorade
Sfcäkeholm, och herr Erengisle Nilsson Stegeborg.
— Dock äro de flere, som hafva haft sin slef
i denna soppan! — sade konungen och vände sig
till erkebiskopen — I hafven nämnt för mig herr
Nils Sture, herr Nils Ryting, kansleren, och ännu
flere . . .?
— Ja väl, nådige herre — svarade erkebiskopen
— deras tid kommer väl ock . . . låtom oss
först hinna till Stockholm. Men herr Thure Thu-

ERKEBISKOP JÖNS BENGTSSON. 519
resson, som I hafven gifvit Stockholms slott i
värjo . . .
— Det är sant, han står ock på listan —
inföll konungen lifligt — men ären I der viss på
eder sak, vördige fader, erkebiskop Jöns?
— Så viss — genmälte erkebiskopen och lade
handen på sitt bröst — så viss, att hvar så han
sitter qvar på Stockholms hus till sommaren, så
blifven I icke konung i Sverige till Mårtens dag!
— Det vore nog ... jag menade, att ett tillräckligt
stort svalg finnes mellan herr Thure och
hans frände, konung Artus . . .
— Vi hafva ju bevisen i händerna, konung ...
köpmannens bekännelse, I kunnen sjelf förhöra
honom, när I kommen till Stockholm. I skämten
om konung Artus och hans riddare af det runda
bordet, men tagen eder till vara, konung, det bordet
kan vara större och rymma flere riddare om
kring sig, än som kan vara godt för eder!
Konungen försjönk i tankar, men ett svagt
leende dröjde dock qvar på hans läpp, när han
tänkte på konung Artus, som han brukade kalla
den landsflyktige konungen. Efter en stund såg
han upp på erkebiskopen och sade:
- Och hvem viljen I då, att jag skall få
Stockholms slott i händer . . . Det artar sig till
att blifva svåra tider, vi hafva ock vår granne i
öster att tänka på . . . Det behöfves en pålitlig
man med skarpt öga och mäktig arm, det behöfves
en man sådan som I sjelf, erkebiskop Jöns!
— I sägen det, konung . . . och jag skall, om
det så är eder vilja, hålla eder Stockholms slott
till handa . . .
— Godt, vördige fader! — utropade konungen
och slog med alla uttryck af belåtenhet sina
händer tillsammans. — I skolen få Stockholms
slott, och herr Thure får se sig om . . . Hvad sägen
I om skeppsskatten ?

Detta spörjsmål kom alldeles oförberedt. Kanske
uppsteg hos konungen med anledning af de
oroande ryktena om konung Carls rustningar- någon
tanke om faran af att genom för stor tunga
reta folket. Den ifrågavarande skatten hade nu i
rådet blifvit beslutad, och kunde väl gifva anledning
till bekymmer, då den var drygare än någon
af de föregående.
Erkebiskopen gjorde sig emellertid icke brådt-
om med svaret, och konungen talade ytterligare
om saken samt upprepade slutligen sin fråga.
— Derom är väl intet att säga — svarade
då erkebiskopen — skatten är beslutad i rådet...
de föregående skatterna hafva utgått, så må äfven
denna utgå . . ,
— Nå väl, så draga vi då till Stockholm!
Efter ankomsten till Stockholm började un-
dersökningarne och förhören med de misstänkte,
och man gick dervid tillväga utan den ringaste
skonsamhet. Sjelfve Franciskaner-ordensmästaren,
Nils Ryting, måste undergå pinligt förhör. Det
urartade till en grym förföljelse. Fängelse, sträckbänk
och andra pinoredskap användes utan und-
seende för ålder eller stånd. Några togo döden
deraf, andra blefvo ofärdiga för hela sitt lif. Och
i de misstänktes hem uppbrötos golfven och genomletades
hvarje gömma ända till den minsta
springa i muren. „Det tvingar svenske mäns hjerta
i rötter!“ — sade det uppretade folket.
Och missnöjet blef så mycket större, när sommaren
kom, utan att någon konung Carl hördes
af. All denna grymhet hade då utöfvats förgäf-
ves, allt detta blod hade då spilts utan den minsta
frukt. Ett sorl af vrede och hat gick genom
stad och land.
Men konungen förnam intet deraf eller, om
han det gjorde, så föraktade han dessa skri af
förqväfd smärta. Hans företrädare, konung Erik,
gjorde så ock, men hans historia var glömd, och

ERKEBISKOP JÖNS BENGTSSON. 521
vinden, som blåste öfver hans graf, gaf konung
Kristian fullt ut så mycket att veta.
Frampå sommaren beslöt konungen att draga
öfver till Finland för att tåga mot Ryssland, hvar-
ifrån ständiga härjningar företogos in på svenskt
område. En mängd rådsherrar och riddare följde
konungen. Äfven biskopen i Linköping, Kettil
Carlsson (Wasa) var med. Erkebiskopen stannade
qvar i Stockholm att styra riket i konungens frånvaro.
Sedan konungen tagit afsked af erkebiskopen,
och denne kommit upp på slottet igen, stod han
länge och såg ut genom slottsfönstren åt sjösidan,
der man kunde se den talrika flottan för en gynnande
vind segla ut åt skären.
Det var sjeltva Midsommardagen, och solen
strålade från en molnfri himmel necl på de många
tornspirorna, kyrkorna och klostern, och fiskmå-
sarne spände sina starka vingar och slogo vida
kretsar öfver vattnet mellan Käppiingeholmen och
slottet. Erkebiskopen hade för värmens skuld
knäppt upp sin karmosinröda mantel, så att
frampå bröstet framglänste en länk af den dyrbara
halskedjan.
Vid hans sida stod hans gamle förtrogne,
kaniken Helmich.
— Nu är snart bågen spänd, hvar så pilen
är väl riktad, att han månde nå sitt mål! — yttrade
erkebiskopen utan att vända sig om.
Yttrandet kunde till sitt innehåll vara ganska
allmänt, men så fattades det icke af kaniken, hvil-
ken vågade fästa erkebiskopens uppmärksamhet
på något, som denne i hans tanke tycktes hafva,
om icke förgätit, dock väl mycket lemnat utan
afseende. — I hafven, menar jag, glömt något! — sade
han. — Hvad? — sporde erkebiskopen häftigt och
såg träffad åt sidan.

— Att när lejonet var fångadt, så befriades
det af en liten råtta!
Det vore omöjligt att beskrifva den blick, som
vid dessa ord brann i erkebiskopens öga. Det såg
ut, som om han funnit sig öfverraskad, träffad,
röjd, men ock, som om han velat tränga ned till
djupet af den mans själ, som stod framför honom;
der låg skärpa, stolthet och höghet vid sidan eller
liksom midt uti känslan af öfverraskning.
— Hvem är råttan? — sporde han slutligen.
— Hvem annan än herr Nils Sture?
— Och han skulle . . . hvar hafven I edra
tankar, Helmich? han skulle söka befria konung
Kristian? — Bakom den krona, som konung Kristian
bär, blänker en annan . . . mig synes denna vara
farligare, och det nät, hvarmed hon är omspun-
nen, lärer herr Nils icke länge låta blifva . . .
— Hatven I bevis?
Det låg en lidelsefull häftighet i erkebiskopens
röst. — Herr Nils rider i Dalarne!
— Intet annat?
- Nej!
— Godt, Helmich . . . der må den gode riddaren
rida. Hans timme slår ock en gång!
Dermed gick han ut ur rummet, och kaniken
försjönk i sin ordning i tankar.
Den blå himmeln med sin sommarsol, de glittrande
vågorna, som utan rast och ro ilade framåt
i Norrström, hela den vackra taflan inom sin mörka
ram af skogsvuxna berg, — allt detta tycktes vara
utan all verkan på honom, ehuru det lurande ögat
hviiade derpå.
När han vände sig om, stod vid dörren en
Franciskanermunk, hvars hufva var tillbakaslagen
från det kala hufvudet. Munkens ögon stodo fä-
stade på kaniken och lyste ur de djupa ögonhålorna
med en egen, hemsk glans. Hans drag voro

EBKEBISKOP JÖNS BENGTSSON. 523
aftärda och hela anletet liknade mer en dödskalle
än en lefvande menniskas.
Helmich for förfärad tillbaka, och den hemske
munken störtade fram höjande sin hand, i
hvilken något glänste. Men i detsamma hördes
steg i rummet utanför, och en hand tog i dörrlåset.
— Hvi förråder du menniskones son med
kyssande? — framhväste munken och försvann.
Allt var ett ögonblicks verk, och Helmich for
med handen öfver sitt ansigte, som om han der-
igenom velat rycka sig upp ur en förfärlig dröm.
Han sporde den inträdande svennen, om denne
sett munken, gråbrodern, som nyss var inne i rummet,
men denne hade ingen sett, och alla forskningar
efter honom voro och blefvo fåränga. Sinnesstämningen
i gråbrödraklostret var ock till följd
af det stränga förfarandet mot Nils Ryting sådan,
att, om ock den strängaste undersökning der skett,
hade Upsala-kaniken icke der fått de upplysningar,
som han åstundade.

13.
Träffade den erkebiskopliga pilen?
Såsom man kunde förutse, väckte den sista
skatten, den så kallade skeppsskatten, den högsta
ovilja, och det dröjde icke många dagar efter konungens
afresa, förr än flere tusen Uplandsbönder
kommo nedtågande till Stockholm och i skarpa
ordalag förklarade, ,,att de hade så många olagliga
skatter tillförene utgjort, att de hade litet eller
intet igen, och för hvarje ny skatt hade dem
blifvit lofvadt, att ingen sådan vidare af dem skulle
begäras; eftersom de nu väl kunde märka, att konungen
ville dem platt förderfva, så var det deras
beslut att hellre dö, än flere sådana skatter utgöra.
“ Den upprörda allmogen lugnades icke förr,
än erkebiskopen i en skrifvelse frikallade dem från
skatten, något som han äfven offentligen förkunnade
från burspråket i Stockholm.
Detta steg af erkebiskopen, hvarigenom han
på ett betänkligt sätt ingrep i konungens makt,
väckte den största förvåning, på samma gång som
det hos allmogen framkallade en glädje, hvilken
kastade öfver erkebiskopen det skönaste ljus af att
vara allmogens verklige vän. Till och med Nils
Sture, som nu kom hem till Penningeby från Da-
larne, började tänka bättre om sin och konung

Carls motståndare, än som han hittills gjort. Det
kunde dock vara en möjlighet, att det låg någon
sanning i det tal, som han hörde i Wadstena.
Erkebiskopen kunde på fullt allvar vilja Sveriges
verkliga väl, ehuru hans planer mognade långsamt
och han nu först ansåg tiden vara inne att sätta
dem i verket.
Men erkebiskopens närmaste betogos af rädd-
hoga, och, när denne sjelf skref till konungen och
omtalade, hvad som timat, trodde de, att han rent
af lörlorat hufvudet. Den djerfve prelaten der-
emot satte med orubbligt lugn sitt erkebiskopliga
sigill under brefvet och kafsände det med en pålitlig
sven till konungen.
— Hvad sägen I dertill? — sporde han Hel-
mich, när brefvet väl var affärdadt och han ifrån
sitt kansli kommit in i sitt eget rum.
— Jag anför edra egna ord, eders nåde, —
svarade denne — bågen är spänd ... det beror
på, om pilen träffar sitt mål!
Och dertill nickade erkebiskopen god mening.
Derefter förflöt så pass lång tid, som en färd
till Finland och tillbaka kräfde, och man såg på
erkebiskopens stränga och skarpa drag, de sammanpressade
läpparne och den fasta blicken, att
en afgörande stund nalkades.
Så kom en morgon den underrättelsen till
Stockholms slott, att konungen seglade fram förbi
Waldemarsön. Men lika lugn och kall stod prelaten.
Han inkallade blott slottsfogden och gaf
honom några befallningar till konungens einot-
tagande. Slottsfogden bugade sig och gick, och råds-
herrarne, hvilka äfven snart fingo underrättelse
om konungens ankomst, började samla sig omkring
erkebiskopen, den ene efter den andre, nyfikne att
se, hvad som nu skulle tima, om den djerfve mannen
aktade stänga Stockholms slott och börja fejd
mot konungen, eller om han verkligen ämnade

böja sitt stolta hufvud för den vrede och det straff,
som ofelbart hotade från konungens sida. De
kunde dock, när de fingo se den lugne mannen
och när de fingo höra honom tala om konungens
mottagande, knappast återhålla utropen af den
förvåning, som grep dem.
— Nå väl, gode herrar och män •— sade
erkebiskopen, när alla hunnit samla sig — vi vilja
då gå ned till slottsbryggan for att vara vår nådige
herre konungen till mötes och beledsaga honom
upp pä slottet!
I detsamma hördes en skallande krigsmusik
nere från borggården, och några ögonblick der-
efter öppnades dörren till det rum, der herrarne
befunno sig, och konungen, åtföljd af flere riddare,
inträdde. Konungen var klädd i full härbonad med harnesk
och hjelm, och från hans blanka sköld blänkte
de tre rikenas vapen i purpur och blått och guld.
Hans blick flög hotande och sträng genom salen
och stannade slutligen på erkebiskopen, under det
att ett bittert leende krusade hans svällande underläpp.
— En sak menar jag, att I hafven glömt,
erkebiskop Jöns, eller ock kommer jag eder för
tidigt uppå, eftersom I icke hunnit stänga slottsportarna
och uppdraga vindbryggan.
Konungens stämma var lika uppbragt, som
hans blick var hård och skarp. Hans kind flammade,
men det kunde vara lika mycket af den
häftiga ridten från det ställe der han stigit i land,
som det var af vrede. Tydligen väntade han sig
något vida värre, än hvad han nu fann, eftersom
han på detta sätt sökte öfverraska prelaten.
Denne svarade stelt:
— Jag hafver intet glömt, nådige herre . . .
endast det hade jag trott, att jag med de öfriga
herrarne skulle hafva hunnit komma eder till möte
vid stranden.

TRÄFFADE DEN ERKEBISKpPDIGA PIREN? 527
— Såå . . . jag måtte säga . . .! I rycken al
mig min konungamantel med ena handen, och så
viljen I hänga på mig trasorna med den andra.
Men för slik ära betacka vi oss, erkebiskop Jöns!
— Sådana ord vet jag mig icke hafva förtje-
nat af" eder, herre konung! — genmälte erkebi-
skopen. — Och det kunnen I säga mig? — utropade
konungen och slog den knutna handen mot sitt
bröst, så att harnesket skramlade — ett annat
språk talas dock af dessa bönder, som under min
frånvaro stormat ned hit till Stockholm . . . Hvad
hafven I dertill att säga, vördige fader erkebiskop?
— Detsamma som iag sade eder i mitt bref,
nådige herre . . . allmogen förmår icke bära denna
tunga. — Allmogen! . . . allmogen förmår icke! .. .
De der orderi hafven I lärt eder, medan vi varit
i Finland, och de kläda eder förträffligt, skada
blott, att I nu icke hafven konung Artus för eder,
utan en herre, som genomskådar edra ränkor.
Det är I sjelf, fader erkebiskop, I och edra likar,
som kommit detta åstad och gjort allmogen olydig!
— Gud bättre, herre konung! hvad uttalen I
der lör beskyllningar! . . . Hvem sådant har sagt
för eder, så har han det skamligen uppdiktat och
skall det aldrig som en ärlig man kunna bevisa.
Konungens vrede steg i samma förhållande,
som erkebiskopen förblef kall. Ådrorna svälde i
hans panna, och ögonen lågade af vrede öfver de
blossande kinderna.
— Tagen eder i akt, erkebiskop! — utropade
han och höjde rösten. — Väl lyster det eder att
leka med mig samma lek, som I lekten med konung
Carl, men I skolen i mig finna en annan
herre, der kunnen I förlita eder till . . . Huru I
ock vänden eder kåpa, så förvillar det mig icke
. . . och nu till det första skolen I gifva mig tillbaka
Stockholms slott!

Erkebiskopens panna mulnade vid dessa ord,
men om det var med anledning af att han skulle
mista Stockholms slott, eller till följd af anspelningen
på hans förhållande till den fördrifne konungen,
det kunde ingen säga.
— Hvad det angår, att I viljen taga Stockholms
slott från mig — sade han — så minner
jag eder på, livad jag sade eder i Wadstena, när
I drogen hit in i riket i sistlidne Mars månad . . .
hvar så I tagen slottet från mig, så skolen I icke
behålla Sveriges krona till Mårtensmessan!
— Och likväl skall det ske . . . jag hafver
misskund med eder, vördige fader erkebiskop! Jag
vill icke utsätta eder vidare tör frestelsen att bryta
eder ära och tro . .. Stort svek gjorden I konung
Carl, mig skolen I det icke göra! Redan i denna
dag skall rådet döma öfver eder!
När den förtörnade konungen sagt detta, gick
han med häftiga steg genom salen in i de rum,
som voro bestämda för honom, och alla hans riddare
följde.
Erkebiskopen stod qvar, och en allmän tystnad
rådde i salen. Men så småningom lugnades
sinnena, och de, som hörde till erkebiskopens närmare
omgifning och egde eller trodde sig ega hans
förtroende, började öfvertala honom att genast
lemna slottet och staden. Men han sade derlill
nej och afvisade med bestämdhet alla råd i detta
afseende. Rådet sammanträdde, och konungen uppkallade
på slottet älven trenne af borgmästarne i staden,
hvilka skulle vara närvarande vid domen.
Denna utföll så, att konungen skulle taga Stockholms
slott och hålla erkebiskopen i fängelse, tills
en större sammankomst af rådet kunde ega rum,
der saken bättre kunde pröfvas.
Så slutade denna dag. Men konungen nöjde
sig icke härmed. Han insåg fullkomligt, att han
nu redan gått för långt, för att icke gå längre,

■och han skickade genast och lät uppfordra den
erkebiskoplige höfvidsmannen på Stakets slott att
uppgifva detta. Höfvidsmannen vägrade, och då
begaf sig konungen sjelf dit och intog slottet med
vapenmakt. Konungen visade mycken kraft och
beslutsamhet. Det var] på Söndagen den 14 Augusti,
som han tog Stockholms slott från erkebi-
skopen, och på Fredagen satt han såsom segrare
i dennes eget slott, Almarestäk.
På Lördagseftermiddagen befann sig konungen
i erkebiskopens arbetsrum och öfverlade med
herr Clas Rönnow om de mått och steg, som nu
voro att vidtaga för att i grund kufva och
tillintetgöra hvarje försök af erkebiskopens anhängare
att befria eller hämnas honom. Att hans
broder, herr Krister, som hade Kastelholms slott
på Åland i förläning, skulle mista detta, det
var en afgjord sak. Men de voro många, af
hvilka man hade något att frukta, och alla dessa
voro nu föremål för konungens och herr Clas Rön-
nows öfverläggning. KonuDgen var ännu i en uppbragt
sinnesstämning. Han hade så fullkomligt
trott på erkebiskopen och så helt och hållet låtit
sig ledas af honom, att det var ej blott i sin värdighet
af konung, utan lika mycket den enskilde
mannen, som kände sig kränkt.
— Men vid vår Herres trä, jag skall visa den
bleke prelaten, att han ej ostraffad skall spela
med sin konung om krona och rike! — utbrast
konungen och slog sin väldiga näfve i bordet, så
att skifvan remnade. — Der kom han dragande
med sina bönder, och så rymde hans konung, det
gick som ett fastlagsskämt, och nu tror han, den
inbilske herren, att han äfven skall skrämma oss
på samma sätt, som konung Artus . . .! Må de
komma, desse förlupne trälar, vid de trenne rikenas
kronor på min sköld ... jag skall lära dem
föra ett annat språk mot sin krönte och krismade
herre och konung!
II 34

— Tanken dock på konung Erik! — yttrade
herr Clas, som bättre än konungen hade reda på
de svenska förhållandena — äfven han tänkte och
talade, såsom I tänken och talen, och likväl kom-
mo desse bönder honom om krona och rike. Utan
tvifvel har den sluge erkebiskop Jöns slagit in på
riktig väg, ty får han rätt bönderna på sin sida,
så ... — Så krossar jag både honom och hans bönder
under hofvarne af min och mina riddares hästar,
Clas Rönnow! — utropade konungen och
reste sig upp från bänken i hela sin jättelika längd.
— Den konung, som låter sig öfvervinnas af trälar,
må vara förtjent af att stämplas med skam och
vanära i all sin tid .. . Har jag väl någonsin hört
talas om bondevilja och bondelag, lörr än i detta
land, och är väl bonden här för mer än bonden i
Danmark, som min företrädare konung Kristofer
så i grund tuktade vid Husby 1441? Lifegen
skall bonden vara, så sköter han sitt och lemnar
sin konung i fred och ro, och vid mitt goda svärd,
jag skall visa verlden, att jag förmår betvinga
dessa fördömda svenska bönder, som vilja vara
herrar, fast hvarje kristen riddare måste medgifva,
att de ingenting annat äro än trälar!
Konungen yttrade sig med en sådan bestämdhet
och ifver, att den smidige hofmannen icke ansåg
sig kunna göra någon invändning mot hans
tal, något som icke heller för stunden kräfdes.
Men den upphetsade konungen tycktes ännu hafva
mycket mera att säga, och gick med häftighet upp
och ned i rummet.
Då öppnades dörren, och en dammig riddare
inträdde. Han helsade höfviskt på konungen, som
stannade i sin ordning och spände sina ögon i
riddaren. Denne ville tala, men konungen gaf honom
