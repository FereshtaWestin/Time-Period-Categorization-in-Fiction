och gnisslande fram, ruskade i fönsterluckorna och ryckte med ett visst raseri i de
tunga och slamrande husportarne. Det var, kort sagdt, ett riktigt “Herrans väder“ *

193
med köld, blåst och ett allt mera tilltagande mörker, hvilket den lilla stadens ganska
primitiva belysning icke förmådde genomtränga. Den enda vägledning, som gafs,
lemnade månen, när han för några ögonblick då och då nedsände sina i bleka färger
skiftande ljusknippen genom de smala molnremnorna.
Kommendanten, grefve Horn, som för sitt välförhållande under ryssarnes
belägring blifvit utnämd till generalmajor, hade redan låtit utsätta vaktposter för
natten. Dessa gingo huttrande och småsvärjande fram och tillbaka på sina platser,
i sina sinnen säkerligen förargade öfver, att de utkommenderats just nu, då förmodligen
ingen hade hjerta till att köra ut ens en katt genom dörren.
Ingen menniska syntes ej heller till på gatorna, och då så var förhållandet
inom stadens murar, var med än större säkerhet fallet detsamma utanför dessa, tyckte
vaktposterna. Så nog kunde de alltid fått stanna under tak och haft det som folk!
Ungefär sådan var tankegången hos de poster, som stodo på vakt vid södra
stadsporten. Ofvanför denna fanns ett litet torn, hvars dörr stod öppen, och hvars
utåt den angränsande flaka landsbyggden vettande sida var försedd med flera temli-
gen vida, runda gluggar. Inuti tornet funnos groft tillyxade, väggfasta bänkar, och
på lika afstånd från dessa syntes ett stort, rundt ekbord.
På bänkarne omkring detta sutto de två vaktposterna med ansigtena vända
åt dörren och halfslumrade.
Hade de varit fullt vakna samt tittat ut genom någon af gluggarne, skulle
de vid ljuset af den emellanåt framtittande månen ovilkorligen ha upptäckt tvenne
ryttare, som utifrån landsbygden helt sakta och försigtigt närmade sig södra
stadsporten. Då dessa kommit vakttornet på omkring femtio meters afstånd, höllo de inne
sina hästar, hvilka de, sedan de hoppat ur sadeln, ledde undan och bundo fast
bakom några höga albuskar i närheten af Narowafloden.
Just som detta var gjordt, lyste månen fram mellan de tunga molnmassorna
och kastade sitt ljus på de begge ryttarne. De tycktes vara temligen unga, och af
deras yttre kunde man sluta, att de voro i besittning af ovanligt stor fysisk styrka.
Båda voro klädda i höga ridstöflar, buro svärd vid sidan, pistoler i hölstret samt
hade för öfrigt på sig en drägt, som åtminstone i skumrasket mycket liknade den
svenske kavalleristens.
Den ene af dem var samme hästsven, som läsaren sett åtfölja mannen i den
vida kappan till den förfallna kojan i skogen samt hört kallas vid namn Patrik. Den
andre var antagligen en medtjenare till honom, efter hvad man kunde döma af deras
samtal, som de förde i nästan hviskande ton.
“Fördömdt det här, att månen skall titta fram och möjligen leda vakterna
på oss!“ yttrade Patrik.
“Har ingen fara“, påstod den andre.
“Men om vi mot all förmodan likväl blifva observerade?“
“Då ha vi fördelen på vår sida och kunna på flera sätt draga oss ur spelet,
såvida vi icke vinna det helt och hållet.“
“Jag förstår inte — —.“
“Trinnskalle! Begriper du inte fördelen af, att vi stå utanför stadsmuren?
Kung Karl den unge hjelte. 11 a.

194
Innan vakten hunne att gifva allarm, öppna portarna och sätta efter oss, hade vi
försvunnit på våra hästar. Men det är icke derom, jag ville yttra mig, då nämda
sätt åtminstone icke af mig kommer att användas. Ty att under allehanda faror
och besvär ha färdats från Novajo-Selo ända hit och sedan taga till flykten, då
målet vinkar — nej tack! Det är inte alltid, man blir erbjuden förtjena en så
vacker penningsumma som den, vi fått löfte om att uppbära, såvida vi lyckas i
vårt företag.“ “Det är ej min afsigt att rymma fältet, då vi nått så långt som hit“, svarade
Patrik. “Nå, det visste jag väl, och det är ej heller derför jag tagit till orda. Ser
du, kamrat, innan vi begifva oss in i lejonkulan, är det klokt af oss att se till,
om vi ega några chanser att komma välbehållna icke blott in utan äfven tillbaka igen.“
“Deri har du rätt, ty man får icke allt för mycket lita på slumpen. Har
du då upptäckt några chanser?
“Jo jo men, och sådana som äro präktiga ändå. För det första är vår
plan, att vi äro hitsända som budbärare af kommendanten i Riga, icke så oäfven,
ty säkerligen skall vakten släppa in oss vid underrättelsen derom. För det andra
ha vi lyckats komma öfver dessa drägter, som skola hjelpa oss fram ett godt stycke,
och för det fredje — och det är det vigtigaste af allt — ha vi icke glömt bort
vår flytande svenska, som vi lärde oss under baronens vistelse der uppe i björnlandet.
För öfrigt få vi lita på vår goda lycka och det här.“
Vid dessa ord framtog han ur en liten läderrensel, han bar, en med någon
sorts dryck fylld butelj.
“Jag förstår dig, Alrek“, sade Patrik. “Ett enda spetsglas deraf skall be-
döfva för en hel natt den, som inmundigat detsamma.“
“Så är det, och nu b^ta vi upp. Vädret står oss bi: vinden tjuter, och
de ogenomträngliga molnen skymma bort månen. Är du färdig?“
“Ja“, svarade Patrik.
“Och glöm för all del icke den roll, vi bestämt oss för att spela!“
“Den kan jag på mina fem fingrar.“
“Godt, då skynda vi mot målet.“
Med smygande steg närmade de sig stadsporten, och då de icke märkte
någon vaktpost uppe på bröstvärnet och ej heller hörde något misstänkt ljud, beredde
de sig till att bestiga muren.
För detta ändamål klättrade Alrek upp på Patriks axlar, och hållande sig
fast med ena handen i muren, framtog han med andra handen en repstege under
rocken. I den ena ändan af denna funnos temligen stora jernhakar, och voro
dessa väl fästa i öfversta randen af muren, skulle öfverklättringen med lätthet
gå för sig. Detta insågo de båda tyttarne, men visste också, att de inläto sig i en öf-
verhängande lifsfara, om de blefvo upptäckta. De kände emellertid ingen fruktan,
och detta var särskildt förhållandet med Alrek. Han såväl som Patrik voro, ehuru
vi hört dem vara i tjenst hos en baron, ingenting annat än äfventyrare, hvilka
uppsökte faran — icke för farans egen skull, utan för de dermed förenade

pekuniära fördelarna. Djerfva och beslutsamma voro de, och detta i förening med
en viss grad af tapperhet hos dem hade förut mer än en gång räddat dem ur
ganska brydsamma lägen. Huru detta äfventyr, som de nu stodo i begrepp att
inlåta sig uti, skulle sluta, derom kunde de naturligtvis ingenting veta. De hoppades
likväl det bästa, och de hade fullt klart för sig, att, skulle de lyckas för-
tjena sig den förut nämnda stora penningsumman, fordrades dervid i första hand
ett djerft och dristigt handlingssätt, som var fullt liktydigt med den största
oförskämdhet. Det var med tanken derpå, som de båda äfventyrarne, hvad de nu hade
i sinnet att utföra, beslutat sig för att bereda sig tillfälle till staden just vid porten,
vi nämt, oaktadt detta beslut helt visst förekommer den ärade läsaren mindre
välbetänkt för att icke säga oklokt. Vid första påseendet kan det väl tyckas
så, men Alrek, som i allt var den bestämmande viljan och dertill en ganska förutseende
person, hade sina goda skäl, hvarför han valt stadsporten och icke ett
annat, såsom det vill tyckas, mindre väl bevakadt ställe af muren till öfvergångs-
punkt. Först och främst hade han antagit och det kanske med rätta, att vaktposterna,
i händelse de hade tankarne riktade på möjligheten af en fiendtlig öfver-
rumpling nattetid, skulle ha sin största uppmärksamhet fästad vid de mindre svårt
tillgängliga ställena, d. v. s. vid dem, som lågo ungefär i midten af stadsmuren
mellan pórtame. Enligt Alreks mening, som äfven biträddes af Patrik, var således
öfverstigandet af muren på det ställe, han utvalt, förenadt med mindre risk,
än om de beslutat sig för att verkställa samma operation vid någon punkt mellan
de hotande vakttornen. För det andra skulle de enligt den uppgjorda planen
bättre här vid porten kunna bli herrar öfver den farliga situationen, i händelse
ödet eller omständigheterna så fogade, att de blefve upptäckta och ansedda
som spioner. De skredo följaktligen med godt hopp om att lyckas till det djerfva värf-
vet att öfverstiga stadsmuren och intränga i Narva.
Vi ha sett Alrek stiga upp på Patriks axlar för att fästa den medhafda
repstegen vid murens krön. Med en viss färdighet, som vittnade om stor vana i
detta slags handtverk, lät han den ändan af repstegen, i hvilken jemkrokarne voro
fastgjorda, beskrifva en bågig linie, så tillmätt med öga och hand, att dess öfver-
sta ändpunkt ovilkorligen skulle sammanfalla några tum innanför med murens
ytterkant. Men just som jemkrokarne skulle gräfva sig in mellan stenarne och murbruket,
kom inifrån stadan en vindil med sådan styrka, att stegen sopades ned
från muren, dervid beskrifvande en halfcirkel öfver Alreks hufvud.
Denne hoppade genast ned från Patriks axlar, och båda intogo blixtsnabbt
en raklång ställning på marken tätt intill muren.
De fruktade nemligen, att det rasslande ljudet af jernhakarne, som vid fallet
slogo mot hvarandra, hade tillfört någon vaktpost underrättelsen om, att icke
allt stod till, som sig borde.
Någon började också röra på sig der uppe i vakttornet, och strax derpå
hörde de båda äfventyrarne ett otydligt sorl af röster. De vågade knappast att

196
andas af faran för att bli upptäckta. Till råga på allt lyste äfven månen fram och
sände sitt ljus rakt ned på dem, så aflägsna sig från muren kunde de icke. Det
hade varit helt visst detsamma som en säker död, ty de hade under reträtten ovil-
korligen setts och nedskjutits af posterna, som de af ljudet slöto till att vara minst
tre till antalet. Nu stego dessa, hvilka, såsom läsaren torde erinra sig, blott voro två, ut
ur vakttornet och fram till bröstvärnet på muren.
Alrek och Patrik tryckte sig så nära intill muren, att de tycktes uppgå och
försvinna i densamma. De lågo rakt inunder det ställe å muren, der de begge vaktposterna
befunno sig, och hade dessa kastat en enda blick dit ned, skulle de med
det samma fått ögonen på dem.
“Kan du upptäcka något?“ frågade den ene vakten sin kamrat.
“Nej“, svarade denne. “Än du då?“
“Inte jag heller. F—dt mörker det här, och nu kryper månen till på köpet
bakom den tjocka molnväggen!“
“Och ändå var det alldeles här intill, ljudet hördes.“
“Förorsakades antagligen af vindens ryckningar i porten.“
“Möjligen det, men mig tycktes det, som om något rasslande föremål fallit
ned från muren.“
“Troligen något af murbruket, som lossat -— ja, verkligen, känn här! —
samt några rostiga spikar och annat jernskrot, som det finns godt om öfverallt på muren.
“Du kan ha rätt, Trygg“, svarade den tilltalade, som var finne och hette
Krona. “Men ser du“, tilläde han, derigenom visande sin nations oböjliga envishet,
“det kan jag ej få i min skalle. Det ljud, som uppstått, om litet murbruk och några
spikar af blåsten sopats till marken, skulle icke ha framträngt till oss. Nej, bullret,
vi hörde, härledde sig af något annat.“
“Ja, tro du hvad som helst, men jag anser, att vi göra klokast i att ingenting
tro och gå in i tornet och sätta oss igen. Det är långt till aflösningen, och att
stå här och genompinas af den kalla nordanstormen vinna vi för pocker i våld just
icke mycket på.“
“Hvem vet ändå — — —.“
“Kanske du tror ryssen om att vilja intränga? Ha, ha, ha! han hade ju så
brådtom att komma härifrån, så derom kan man vara viss, att nog blir han den siste,
som kommer att visa sig utanför Narva.“
“Osvuret är bäst, kamrat. Tiderna förändra sig hastigt. ’I dag jag, i morgon
du’, som det heter. Vår seger här kan leda till nederlag — ohjelpligt nederlag,
om vi icke ha ögonen öppna . . . jag menar naturligtvis allt Sverges inbyggare.“
“Begriper schäsen, Krona“, sade Trygg, “men jag förstår sannerligen icke,
hur en smula murbruk och några rostiga spikar kunnat skrämma upp dig på detta sätt.“
“Rädd af mig har jag aldrig varit, är och blir det ej heller, så sannt jag
tror, den Högste står en rättvis sak bi. Men, ser du, vill menniskan icke begagna
sig af sina förmögenheter, utan låta allt bestämmas af slumpen, det blinda ödet,
kan allt till sist gå på tok.“
“Hvart vill du komma med allt det der?“

197
“Jo, dit, att vi i vårt nuvarande läge må begagna oss af en smula försigtig-
het. En slagen fiende är icke att ringakta, och en besegrad, om han är klok, tager
lärdom af den segrande. Förra gången var det kung Karl, som beherrskade
valplatsen, nästa gång kan det bli zar Peter.“
“Nej, nu var du för rolig, min kära Krona . . .! Hvem var det, som gaf
dig det präktiga namnet?“
“Gör dig lustig, du, och uttänk sjelf ett svar på din fråga, medan jag går
in och tänder vaktlyktan!“
“Så, så! fatta icke eld och lågor för så litet! Du förstår dig väl på skämt?“
sade Trj^gg och vände sig om mot kamraten, men Krona var försvunnen.
“Hm! Ja, sådana äro de, finnarne — tjurskalliga och envisa som döden,
men trofasta, som diamanten är klar, och för deras tapperhet finns ingen gräns.
Borde heta Krona allihop.“
Hvarje ord af detta Kronas och Tryggs samtal nådde Alreks och Patriks
öron, och ju längre det framskred, desto mera fick en känsla, som bra nära liknade
räddhåga, makt öfver de båda spionerna. Då månen till sist skymdes undan
af molnen — hans nedblickande på dem förekom dem som en hel evighet — åter-
. togo deras lungor en någorlunda normal andhemtning. Men så hörde de Krona gå
efter vaktlyktan i tornet, och då började åtminstone Patrik att känna sig illamående.
De visste nemligen nu, att vakten ämnade undersöka terrängen utanför porten,
och derunder skulle de, om de stannade qvar, ovilkorligen bli upptäckta. —
“Är det inte så godt, att vi för denna gång uppgifva försöket att intränga
i staden och smyga oss undan, medan tid är?“ sade Patrik i hviskande ton
till kamraten. “Jag har för ett ögonblick tänkt detsamma“, svarade denne, “men slagit
den planen ur hågen.“
“Inser du då icke, att vi äro förlorade, om vi gripas som spioner på
bar gerning?“ “Nej, det kan jag sannerligen icke inse“, sade Alrek med en slags tvärsäkerhet,
som mera uppretade än förvånade Patrik, hvilken yttrade:
“Så stanna qvar då, om du ovilkorligen önskar störta dig i förderfvet! Jag
för min del vill icke bli hängd ännu, och derför tager jag min Mats ur skolan, innan
det allt för mycket osar katt.“
Patrik lät handling följa på ord och reste sig upp på armbågarne för att
smyga sig bort i mörkret.
“Nej, hör nu, min günstig junker“, sade Alrek och grep tag i kamraten,
“man plägar icke aflägsna sig så der utan att först ha sagt åtminstone farväl. Eller
hvad tänker du göra?“
“Släpp mig!“ fräste Patrik. “Jag svarar sjelf för mina handlingar, och här
stannar jag icke en sekund längre. Släpp mig, säger jag dig, annars så — —.“
“Kommer du ej ur fläcken, menar du“, afbröt honom Alrek. “Nåja, det
kan du ha rätt uti, ty jag ämnar sannerligen icke låta dig löpa bort så här hufvudlöst.“
Patrik sökte förjäfves slita sig lös ur kamratens kraftiga handgrepp.
“Huf-vud-löst!“ stammade han. “Är det då mindre hufvudlöst —

släpp mig, din kanalje! — att stanna här, upptäckas, dömas och till sist se sig
uppfirad i en rännsnara i närmaste träd?“
“Nå, tala åtminstone icke så högt! jag hör nog ändå, att fegheten förvridet
hufvudet på dig.“
“Håll inne med dylikt tal, kamrat! Jag har aldrig känt, hvad feghet vill
säga, och hvad mitt hufvud beträffar, är det ännu så pass redigt, att det säger mig,
det ingenting här är att förtjena, men allt att förlora. Att blindt och utan räddning
kasta sig i faran är något så dumdristigt, att det gränsar till det löjliga.“
“Mycket sannt, allt det der“, svarade Alrek, i det han. grep ännu fastare
i Patrik. “Men, ser du, här är icke fråga om att förlora allt och ingenting förtjena.
Tvärtom.“ “Hm! kunde tro det. Nå, men förklaringen då?“
“Den är lätt gifven. Först och främst måste vi i natt söka utföra det, som
baronen anmodat oss om, ty uppskjuta vi dermed till ett annat tillfälle, har svenska
hären säkerligen redan lemnat Narva. Och att uträtta detta uppdrag går bra mycket
lättare för sig i en stad, der hvarje liten träkåk lämpar sig färträffligt till både
betäckning och gömställe, än uti ett öppet och lätt öfverskådligt lägerställe. Vidare
så äro vi ännu icke upptäckta af vakten, men bli det helt visst inom en liten kort
stund. Detta blir likväl icke så förskräckligt farligt, som du inbillar dig. Det värsta,
som kan hända oss, är att vi bli ansedda som spioner. Vi protestera helt naturligt
deremot, och så artar det sig till handgemäng. Vakten är högst tre personer,
vi äro två, och en strid för oss är följaktligen inte just så lifsfarlig. Men så
långt skola vi icke låta det gå, utan i stället draga posterna vid näsan genom att
spela svenskar.“ “Huru skola vi då gå till väga?“
“Du är med om det således?“
“Efter den förklaring, du gifvit, förefaller det mig, som om uppdraget skulle
kunna utföras.“ “Godt! Jo, min plan är den, att du låtsar dig ha brutit af ena benet och
dervid afdånat. Resten sköter jag om“
“Men — —.“
“Se så, lägg dig nu ned så, som om benet vore af — jag hör vakten
komma tillbaka med lyktan. Här har du en fickduk att binda om det skadade
stället.“ Patrik lydde, och Alrek rafsade i hast till sig repstegen, hvilken han gömde
innanför vapenrocken.
Knappt var detta gjordt, förrän Krona med en påtänd lykta i handen steg
ut ur vakttornet och fram till Trygg, som stod lutad mot murens bröstvärn. *
“Har du sett eller hört något misstänkt?“ frågade Krona kamraten.
“I detta mörker! Man ser ju icke ens handen framför sig, och att uppfånga
något misstänkt ljud i allt detta oväsen, den gnisslande och tjutande vinden för, är
en omöjlighet. För resten hvem skulle vilja stiyka omkring muren i detta fördömda
väder?“

199
“Det blir det, vi få se“, svarade Krona och beredde sig till att medelst
lyktan undersöka marken vid murens fot.
Men lika hastigt, som han sträckt ut armen öfver bröstvärnet, drog han
den tillbaka igen.
“Hvad står på?“ frågade Trygg.
“Hörde du då ingenting?“
“Nej. Och du?“
“Jo, jag hörde ett stönande läte, liknande en klagan från en menniskas läppar.“
“Asch! inbildning bara. Hvem kan höra ett svagt qvidande, då vinden
slår allarm på detta sätt?“
“Nej, jag misstog mig icke. Det lät precis som . . . Men hör sjelf! Nu
upprepades det igen, fast mindre tydligt. Det är bestämt någon menniska, som
råkat illa ut.“
Vid dessa ord räckte han ännu en gång ut lyktan öfver bröstvärnet, men
höll i häpenheten på att släppa den till marken vid ett bastant klappande på den
tunga ekporten. Skyndsamt drog han sig tillbaka ett par steg, och Trygg, som vid dunkandet
på porten förlorat sin liknöjdhet, spände hanen på sin muskött och ropade nedåt:
“Hvem der?“
“God vän“, svarades det på oklanderlig svenska. “Öppna porten och låt
oss komma in!“
“Sakta i backarne, min günstig junker! Ni har icke lemnat lösen än.“
“Vi, min kamrat och jag, komma direkt från Riga och kunna således icke
känna till lösen.“
“Ni vet inte lösen och tror eder ändå om att slippa in! Nej, det är sannerligen
för starkt. Pallra eder genast i väg det fortaste, ni förmår, såvida ni icke
föredrager en kula bly till respass.
“Hvad säger du, oförskämde slyngel! Jag skall ta mig dalern anmäla dig
för Hans Majestät konung Karl. Bemöta en kunglig svensk kommendants budbärare
på detta sätt! Har man hört på maken förr?“
“Regera och anamma! försvinn på sekunden, eljest så — —.“
“Trygg förde musköttkolfven till axeln, tog sigte på måfå och ämnade
trycka af, men hindrades derifrån af Krona, som ryckte den dödande tingesten ur
hans händer. “Begå inga dumheter, kamrat!“ sade han. “När allt kommer till rätta, så
ha vi en af de våra att göra med. Tror du kanske, att en fiende skulle uppträda
på detta larmande och pockande sätt? Åh nej, bättre förstånd ha de nog.“
“Så skyll dig sjelf, om något skulle gå på tok“, sade Trygg och drog sig
muttrande undan ett par steg.
Detta lilla intermezzo vid underhandlingen uppfattades af mannen utanför
porten, och han, som naturligtvis icke var någon annan än Alrek, gladdes deråt af
fullaste hjerta. Han hade begagnat sig af ett lyckligt sätt, det insåg han, och beslöt
derföre att fortsätta i samma ton, som han börjat.
“Nå, hvarför skjuter du icke på mig, din senfärdige latmask?“ sade han med
en slags skadeglädje i rösten. “Medan du lagar dig i ordning dertill, vill jag under-

200
rätta dig om, att du, i händelse jag skulle falla för den utlofvade kulan, innanför
min vapenrock skall finna ett försegladt bref till Hans Majestät konungen.“
“Hvad är det fråga om?“ sade nu Krona, riktande talet till Alrek.
“Herr officer“, svarade denne, “ty att ni är en öfverordnad, det hör jag på
rösten, kanske jag har den äran att tala vid befälhafvaren för vakten? Om så är,
prisar jag mig lycklig, ty jag vet då, att jag blir trodd på mitt hedersord. Förhållandet
är det, att en kamrat och jag erhållit det vigtiga och ansvarsfulla uppdraget
att föra en depesch till Hans Majestät konungen från fältmarskalken, Rigas kommendant.
Af lätt förklarliga orsaker kunna vi således icke veta lösen, men jag hoppas,
att herr officeren genast behagade tillsäga den brutala menniska, med hvilken
jag först bytte några ord, öppna porten. Ett fördröjande dermed kan nemligen
åsamka icke blott mig utan äfven herr officeren obehagligheter, emedan jag fått
sträng befallning om att utan tidsutdrägt framlemna nämda depesch.“
Krona, som kände sig smickrad af att kallas officer för första gången i sitt
lif, svarade med en ton, hvilken han förgäfves sökte göra imponerande:
1 ‘Det är sannerligen en stor ära för mig att mottaga och släppa in inom
Narvas murar den glorvördige och segersälle Erik Dahlbergs högst betrodde
budbärare.“ Sägande detta, skyndade han förbi Trygg i akt och mening att öppna porten
för budbäraren. Men kamraten sprang efter och fattade tag i honom.
“Hvad ämnar du göra, Krona?“ frågade han. “Du vill väl icke öppna porten
för den der? Hvem vet, hvad han går för, och huru många följeslagare han
har bakom sig.“
“Det är just det, jag vill, och hvad följeslagarne beträffar, så kunna de nog
räknas. Du hörde ju, att han är skickad af Rigas kommendant till Hans Majestät,
och om vi hindra den vigtiga depeschens framlemnande, kunna vi allt för dyrt få
sota derför.“ /
“Ja, om det är sanning, som karlen meddelat. Men, ser du, det är just,
hvad jag betviflar. Jag anser honom vara rätt och slätt en spion, ryss eller
sachsare.“ “Men medgif nu, min käre Trygg, att du är bra kostlig. Skulle han vara
ryss eller sachsare, han talar ju svenska som en af oss!“
“Hvad mer? Du är finne och uttrycker dig på svenska lika bra som
på finska.“ “Du är omöjlig att résonnera med. Tror du, att en moskovit kan lära sig
tala svenska så oklanderligt — nej, aldrig! För öfrigt, hvad ha vi att frukta af en
enda person, vi, som hvardera körde tio ryssar på flykten. Det är sannerligen ömkligt
att höra talas om rädsla härvidlag.“
“Försigtighet menade du antagligen, och då är ordet ömkligt icke på sin
rätta plats. Men tänk du, hvad du vill. Jag önskar endast påminna dig om, att
karlen icke är ensam. Han sade ju sjelf, att han har en kamrat med sig.“
“Än sedan då? Det blir ju inte mer än två emot två, om det skulle bli
nappatag utaf.“
“Nå, eftersom du nu en gång för alla är så envis, som blott en finne kan

201
vara, och satt dig i sinnet på att anse karlen för en äkta budbärare, så kunna vi
mycket väl i hufvudsak gå hans önskan till mötes utan att släppa in honom.“
“Hur så?“
“Jo, han säger sig medföra en egenhändig skrifvelse från fältmarskalken.
Den bedja vi honom räcka oss genom portluckan för att befordra till Hans Majestät
konungen. På så vis öfverträda vi icke våra order rörande lösen, och kommendantens
budskap lider intet deraf.“
“Det har du rätt i, Trygg“, svarade Krona och framställde genast förslaget
till Air ek. “Herr officer“ svarade denne, “jag är eder särdeles tacksam för, att ni på
detta sätt behagar gå min önskan till mötes. Men ännu mera förbunden blefve jag
eder, om ni som menniskovän och stridskamrat ville öppna porten åtminstone för
min stackars följeslagare.“
“Hvad är det med honom då?“ frågade Krona, som nu till följd af karlens
ord böljade erinra sig det sakta stönande lätet utanför muren.
“Jo, saken är den, att vi, min kamrat och jag, i närheten af Pernau kommo
ut för en skara rofgiriga vargar. Vid åsynen af dem satte våra springare af i kar-
rier, och vi lyckades verkligen på så vis komma undan odjuren. Våra hästar voro
då af skrämsel och ansträngning nästan utmattade, hvarför vi beslöto rasta en liten
stund. Men det skulle vi aldrig ha gjort, ty efter endast några minuters hvila voro
vargarna oss i hälarne. Så begynte jagten ånyo, men snart märkte vi till vår ytterligare
förskräckelse, att odjuren vunno på oss. Vi voro då emellertid icke långt
ifrån Narva och beslöto derför sporra hästarne till det yttersta, fastän vi visste,
att de stackars djuren skulle gå åt på kuppen. Men hvad var att göra? Våra
egna lif måste vi rädda för att kunna framföra till kung Karl kommendanten
Erik Dahlbergs bref. Hästarne voro hvita af lödder, och de bokstafligen flögo
fram. Blott några minuter till, och vi hade nått fram till södra stadsporten. Då
snafvade min kamrats häst och slungade af sin ryttare, som i fallet bröt af sitt
ena ben. Den ensamme hästen, blind af förskräckelse, vände om och rusade
midt in i varghopen, som stannade sitt blixtsnabba lopp och högg in på sitt
byte. Vid åsynen deraf hoppade jag af min häst, den jag lemnade åt sitt öde,
skyndade fram till min kamrat, som låg afsvimmad, tog honom i mina armar och
bar honom hit. Han är ännu medvetslös, och ett sakta qvidande då och då låter
förstå, att han ännu är vid lif. Då ni nu, herr officer, känner min kamrats
olycka och det tillstånd, hvari han befinner sig, hoppas jag, att ni visar ert ömmande
hjerta genom att öppna porten för och herbergera vår gemensamme, af
olyckan hemsökte landsman.“
“När förhållandet är sådant, kunna vi naturligtvis icke neka att lemna
honom åtminstone tak öfver hufvud“, svarade Krona.
“Stor tack för dessa ord, ädle herr officer. Jag, som är oskadd, vill
gerna stanna utanför, tills morgonen bräcker, då jag skall låta föra mig inför
konungen.“ “Men vore det inte bäst att först se efter, om han talar sanning, genom
att med lyktan undersöka marken vid muren“, sade helt sakta Trygg. 11 b
Kung Karl den unge hielte ,

202
Härtill sade Krona icke nej, närmade sig bröstvärnet och rekognoscerade
terrängen, hvarunder han mycket riktigt upptäckte Patrik, som låg der, låtsande
sig vara afsvimmad.
Äfven Trygg observerade den förmente sjuklingen och rördes i sitt ärliga
hjerta vid åsynen af honom.
Utan att vidare spilla några ord skyndade sig de begge posterna ned af
muren och fram till porten, den de, åtminstone hvad Krona beträffar, utan minsta
misstanke öppnade.
“Min eviga erkänsla, ädle landsman, för det hjelpsamma bistånd, I lem-
nen min kamrat. Se, der ligger han alldeles utan medvetande, och himlen vet,
om han icke skadat någon ädlare inre kroppsdel äfven“, sade Alrek med teatralisk
stämma och väl skolade åtbörder.
Just i detsamma gick ett klagande ljud öfver Patriks läppar, och en fross-
skakning genomfor hans kropp.
“Min arme vän, det är visst mycket illa med dig“, sade Alrek med salvelsefull
röst. “Jag föreslår för den skull, mina landsmän, att vi genast bära in
honom på våra armar — anskaffandet af en bår skulle nog vara bra, men kölden
är stark, och vi måste raska på. Om derför en af eder vaktar porten, skola
vi två andre bära in honom. Gillen i det?“
“Ja“, svarade båda på en gång, och dervid skulle de, om icke mörkret
varit, ha sett, hur det blixtrade till i Alreks ögon. Det var skadeglädjen, som
lyste fram. Han visste nu, att han, såsom saken arrangerats, äfven öppnat sig’inträde
genom porten, och väl inkommen i staden, skulle han minsann icke så lätt
kunnna manas ut igen.
Med muskötten i händerna ställde sig Trygg vid porten och blickade med
riktiga argusögon omkring sig, medan Krona och Alrek varsamt lyfte upp den
förmente förolyckade på sina armar och buro honom ytterst sakta in genom porten.
Denna stängdes derpå skyndsamt af Trygg, som följde de andra i hack och
häl efter, tills alla inkommit i tornrummet. Af den gode vaktpostens muttrande
stämma kunde man sluta, att han ännu icke var ense med sig sjelf, hvad han
skulle tro om allt detta.
“Fördöme mig, om icke något rackartyg är i görningen“, mumlade han
vid sig sjelf. “Men jag skall ha ögonen öppna.“
“Sade du något, Trygg?“ frågade Krona.
“Ingenting just. Men eftersom vi kommit till tals igen, föreslår jag, att
vi allarmera närmaste post för att skaffa hjelp till att forsla den sjuke här till
ambulansen.“ “Ni sade precis detsamma, som jag ernade komma fram med“, svarade
Alrek. “Här är ingen lämplig plats för min stackars kamrat, och läkare vård är
han i största behof utaf.“
“Det är äfven min mening“, yttrade Krona. “Anser likväl, att vi vänta
dermed en stund. Det är nog inte bra, att så här i ett kör anstränga det
brutna benet.“ “Kanske det“, inföll Alrek med en viss belåtenhet. “För öfrigt tycks

203
min kamrat andas betydligt mera jemnt och hingt nu, sedan han kommit undan
kölden och under tak.“
“Och i goda händer“, tilläde Trygg. “Så nu, då ni lemnar eder vän, hvil-
ket ni torde inse vara en billig fordran af oss, då ni icke känner lösen, kan ni
tryggt göra det.“
“Är det då så nödvändigt?“
“Ja, dervidlag lemnas ingen pardon. Men innan ni aflägsnar eder, torde
ni infria edert löfte gencm ått lemna oss fältmarskalkens depesch. Eller hvad är
din mening i denna sak, Krona?“
“Jag för min del skulle icke vilja köra ut en hund en gång i detta väder,
men gillar dock, hvad du sagt. Under krigstid får hjertat mycket sällan föra ordet.“
“Så måste jag då foga mig efter eder vilja, hvilken jag till fullo respekterar“,
svarade Alrek. “Kommer likväl nu på en tanke, som, utförd i handling, möjligen
kan tillfredsställa eder, utan att jag behöfver lemna detta skydd för köld
och storm.“ “Och hvad innehåller den tanken?“ frågade Krona.
“Endast det, landsman, att jag stannar qvar hos eder såsom fånge tills i
morgon bittida, då jag sjelf inför Hans Majestät konungen skall lemna fullgiltiga bevis
för, att min kamrat och jag äro hitsända som budbärare af Rigas kommendant.“
“Topp! det äro vi med om“, sade Krona.
“Ja, i det fallet, att ni tillåter oss fängsla edra händer och fötter“,
ifyllde Trygg. “Oaktadt jag icke kan förstå, hvarför I viljen företaga sådana försigtighets-
mått mot en ensam man — om min vän här är icke att tala — får jag väl foga
mig efter eder önskan“, svarade Alrek.
Just som han sagt detta, rörde Patrik, som nedlagts på en af de väggfasta
bänkarne, något litet på sig, och en suck trängde sig fram öfver hans läppar.
“Hvad har händt, och hvar är jag? frågade den spjufvern med ynkeligt
matt och stapplande stämma.
Alrek skyndade fram till honom.
“Gud ske lof, att du åter kommit till sans!“ sade han. “Men ligg nu
stilla och ansträng dig icke med onödigt prat. Du är i vänners händer, och i morgon
bittida skola vi skaffa dig läkarehjelp.“
“Säg mig då för Guds skull, hvad som inträffat! . . Ah, nu kommer jag
ihåg det . . vargarne . . . hästens fall och ... och . . . sedan minns jag ingenting
mer.“
“För all del lugna dig nu och spar dina nerver ! I morgon skall du få veta allt.“
“I morgon, säger du! Är det natt nu och . . . Aj, aj!“
“Hvar känner du de värsta plågorna?“
“Hela kroppen är sönderbråkad — mitt ben! — mitt ben! — och fryser
gör jag.“ “Hvilket nöt jag är, som icke tänkt på det förut!“ utropade Alrek och
framtog ur innerfickan på sin lifrock en temligen stor lommaflaska, fylld med en
slags färglös dryck.

204
“En sup brän-
vin skall göra dig godt
och komma blodet att
pulsera med starkåre
fart genom dina ådror,
och äfven vi an
dra“, tilläde han, “
na behöfva någonting
värmande. Kan någon
af eder, landsmän, låna
mig- ett glas eller en
hornbolle?“ Härpå svarade
Krona och Trygg
nekande med en rusk- iaigliiMiiiiiiM
ning på hufvudet, Il mm
men af de genomärlige
