sensation? Vi ha redan antydt orsaken.
Förändringen i situationen började samtidigt med att
Lydia däruppe i vindskammaren intonerade »Opp, Amaryllis
...»
— Hon sjunger, den guds ängeln ! utbrast mor Beat-
Kristin och lyfte ögonen mot höjden. Gud vare lof!
Fiennes blick uttryckte olikartade känslor — häpnad
fröjd, tacksamhet, ja, kanske ännu flera.
Den hedersmannen Håkan Lundin och den hederlige
samt om möjligt ännu mera säflige »Sander» tycktes
dela husmoderns känslor, ehuru de ej gåfvo dem uttryck
i så lifliga ord.
Emellertid skulle en skarpsynt iakttagare ha kunnat
se att fader Håkan i smyg torkade en klar pärla ur
ögonvrån, hvarefter han förläget harskade sig, liksom om
han blifvit beslagen med någon oförlåtlig dumhet.
Hederlige Håkan! Beginges ej värre dumheter här
i lifvet, så vore det väl beställdt.
Mor Lundin tänkte just fortsätta sina glädjebety-
gelser, då sången slutade lika oförmodadt som den be-
gynnt. — Det var skada! suckade Beat-Kristin, i det hon
lade sista handen vid dukningen.

574 — Små smulor ä’ också bröd, kära gumman, sade
hennes hulde make så förnumstigt som om han uttalat
en ny filosofisk sats.
— Ja-a, d'ä’ nog så säkert dä’, instämde »Sander»,
som alltid var ett troget eko af sin husbonde.
t * % *
Däruppe i gafvelrummet satt Lydia alltjämt och
skådade ut i fjärran genom det öppna fönstret.
Långt, långt borta voro den unga flickans tankar.
Hon förmådde själf ej göra sig reda för dessa tankar.
Ty de dröjde icke endast hos den älskade och de tre
varelser som stodo henne närmast här i lifvet.
Nej, de sväfvade i ett outgrundligt fjärran, ett fjärran,
hvars gåtfulla dunkel alltmera tycktes lysas af en tindrande
stjärna, som småningom antog gestalten af en uppgående
sol, en sol som lyste och värmde alltmera, ju högre den
steg på det blå firmamentet.
Liksom man i ett par minuters dröm kan genom-
lefva en hel människoålder — alldeles på samma sätt
förhöll det sig med de irrfärder, på hvilka Lydias tankar
begifvit sig.
Hon spratt till, då hon hörde dörren till vindtrappan
öppnas och förnam de nedifrån ropade orden:
— Om lilla mamsell vill vara så oblisjangt och
komma ner nu . . . Supén ä’ färdig.
Den unga flickans läppar drogo sig till ett lindrigt
leende, som dock genast förflyktigades.
Hon reste sig, gick bort till vindskammardörren och
ropade nedåt trappan :
— Tack, snälla tant! Jag är strax färdig.
Den hedersgumman Beat-Kristin Lundin var ej obetydligt
förtjust öfver att hennes täcka skyddsling redan
vid allra första sammanträffandet bedt att få använda
ofvannämnda förtroliga tilltalsord.

575
Det lät aristokratiskt och romantiskt, tyckte hon i
sitt stilla sinne, och vi veta ju redan, tack vare gumman
Sara Lundins upplysningar att Beat-Kristin var svag för
■det aristokratiska och romantiska.
Äfven smickrade det henne i högsta grad att Lydia
bestämdt sagt sig vilja intaga sina måltider med familjen,
i stället för att få dem serverade uppe på vindskammaren
— detta mot hennes trolofvades önskan.
Axel Anton von Silf verhorn hade. sina aristokratiska
fördomar, om de också ej voro så starkt utpräglade.
Emellertid hade han måst ge med sig.
Han kunde ej motstå sin fästmös bedjande blickar,
■ännu mindre den ömma kyss som åtföljde löftet:
— Det är sista gången jag skall vara dig olydig.
— Nå ja, må så vara! hade han då med komisk
förtviflan svarat. Jag hoppas att det skall ha en öfver-
gång. Följaktligen se vi efter ett par minuter allt husets
folk samladt kring det stora furubordet. Sedan Håkan
Lundin läst åtskilliga bordsböner begynte måltiden, som
smakade alla väl.
Gårdvarden Apollo höll sig hela tiden troget hos
Lydia, som redan från första ögonblicket blifvit hans förklarade
favorit.
Det var en landtlig idyll, värdig en af de gamla
holländska mästarnes pensel. Den var i sitt slag idealisk.
Med sin medfödda takt dref Lydia förlägenheten på
flykten — både Håkan Lundins, Sanders och Mallas.
Efter måltiden bjöd »madam» Beat-Kristin på kaffe
— ingen dekokt, bygd på tyska kittbönor, utan på äkta
■oförfalskad java, sådan som väl numera sällan förekommer
i den svenska kaffemarknaden.
För att göra det hela så muntert som möjligt tog
gubben Håkan Lundin sin nyckelharpa ur vrån och spelade
en yster upplandspolka, vid hvars toner drängen

576
»Sander» och pigan Malla — de voro »hemligt förlofvade»,
som det heter på herrskapsspråk — trådde en hvirflande
dans. Hunden Apollo, som troligtvis aldrig hört talas om
sin antika namnes lyra, tjöt i hjärtskärande förtviflan,
men detta disharmoniska ackompanjemang inverkade icke
det bittersta på den allmänna glada stämningen.
I samma ögonblick som Håkan Lundin ämnade
svänga till med en ny refräng hördes ljudet af hästtramp
och hjul, som alltmera närmade sig.
Hunden Pålle transponerade sitt ömkliga tjut till
ett ljudligt skall, och alla rusade till fönstret.
Ett ekipage höll utanför dörren.

I köket.
I ett föregående kapitel lämnade vi grefve von Anckar-
hjerta ensam i det rum, som varit så nära att blifva
hans likgemak, och som skulle ha blifvit det, om ej en
huldrik försyn låtit så många omständigheter samverka
till den gamle ädlingens underbara räddning.
De båda läkarne jämte friherre von Silfverliorn hade,
såsom vi redan sagt, lämnat honom och begifvit sig
lavar på sitt håll, där plikten eller kärleken vinkade.
Omedelbart efter det att de tre herrarna aflägsnat
sig försjönk grefve von Anekarhjerta ännu en gång i en
välgörande slummer. Den, som skådat den sofvandes
anlete, och lyssnat till hans jämna, regelbundna andhämtning,
skulle ej hafva kunnat föreställa sig att denne röd-
blommige gubbe helt nyligen varit nära att öfverskrida
gränsen till det hemlighetsfulla land, hvarifrån ingen
återvänder. Gubben Larsson, den gamle hederlige trotjänaren*
var nästan som förryckt af glädje — om nu glädje icke
är ett allt för svagt uttryck för att beteckna hans känslostämning.
An skrattade han ystert, än föll han i ensamhet på
knä och tackade Gud med tårar i ögonen.
Mamsellerna Blanck. 73

Ö78 Men det var välgörande tårar, som nästan föryngrade
den gamle. Han tyckte sig lefva upp på nytt.
Det var ju helt naturligt att lifliga konferenser skulle
hällas i köket. Hela det grefliga husets tjänstepersonal:
den myndige taffeltäckaren Jonsson, den korpulenta och
humoristiskt anlagda kokerskan Ulla Löfgren, den näpna,
munviga kammarsnärtan Greta Lagberg jämte alla deras
»kolleger» slogo sina kloka hufvud ihop, dock utan att
kunna komina till något ens i aflägsnaste mån tillfredsställande
resultat.

579
Så mycket var man dock öfverens om att allt icke
var som det skulle vara, och taffeltäckaren sade rent ut:
— D’ä’ någe på tok här i huset. Sanna mina ord,
godt folk!
Kokerskan Ulla Löfgren inföll:
— Det måtte vi väl veta att nådig fröken inte ä’
riktigt klar i knoppen. Det var också en nyhet att
komma med! . . . Har Jonsson inte någe ängtressantare,
så .. .
— Håll snattran, Ulla, min Ulla, utlät sig Jonsson
faderligt. — Håll han snattran själf, tallrikslickare! genmälde
Ulla Löfgren ampert. Kom ihåg att han talar med versi-
fieradt folk.
— Se så, inte ska vi gräla i sorgehuset, sade taffel-
täckare Jonson blidkande. Men hör på, kan ni svara
mig på en sak?
— Hvilken då? frågade alla i korus och med spänd
nyfikenhet. Jonsson yttrade sig icke genast.
Först sedan han tagit sig en ordentlig pris snus och
putsat sin mest framstående kroppsdel med den röda bom-
basinsnäsduken, harskade han sig och yttrade långsamt,
med tonvikt på hvarje ord.
— Kan någon säga mig hvarför det aldrig blir
någon begrafning?
En djup, förlägen tystnad följde på denna fråga —
och det af den enkla anledningen att ingen bland de i
köket närvarande såg sig i stånd att besvara densamma.
Det var den myndige taffeltäckaren själf, som slutligen
värdigades bryta den tystnad, han själf framkallat.
•—- Hör nu, godt folk, sade han förnumstigt och
nedlåtande, sedan han ännu en gång bespisat sin näsa,
livad skulle ni väl säga om nådig grefven inte alls vore
död!

580 — Jonsson pratar! utlät sig kokerskan Ulla Löfgren
föraktfullt. — Jonsson har visst hälsat på i vinkällaren på morgonkröken!?
förmenade den näbbiga Greta Lagberg.
Hon hade ett horn i sidan till taffeltäckären, emedan
denne upprepade gånger försmått eller icke låtsat om de
tydliga inviter som lågo i hennes blixtrande ögonkast.
Sådant förlåta kvinnorna aldrig, icke ens om de stå
på en kammarjungfrus låga samhällsskala.
— Jag? ! utbrast den i sitt allra innersta förnärmade
Jonsson. Jag?! Jag är nykter som den nyktraste späd-
kalf. Och för resten är det ju gubben Larsson, som
har hand om nycklarna till vinkällaren, tilläde han, om
möjligt ännu mera harmset.
— Nå, då har han väl varit inne hos dygdemönstren
tvärs öfver gatan och fuktat sina purpurläppar. Något
ä’ de på tok med Jonsson, det säger Greta Lagberg och
jag med. Inte skulle han annars prata sådan gallimatias
som att grefven inte ä’ död så mycke’ en människa kan
bli det! envisades kammarsnärtan.
Som läsaren hör hade hon af naturen utrustats med
en aldrig sinande talegåfva, denna lilla gustavianska su-
brett. Orden trillade som ärter från hennes fylliga kyss-
täcka läppar.
Den värdige Jonsson kände sig smått pikerad vid
en viss point i detta rikliga ordflöde.
Förhållandet var nämligen att han knutit en särdeles
öm liaison med en af schweizarens »jungfrur» i huset
midtemot. Som våra läsare torde erinra sig från ett föregående
kapitel var ju ett förfriskningsställe inredt i nyssnämnda
byggnad, och vi ha redan sett denna berättelses hjälte
en gång och under märkliga omständigheter göra ett besök
derstädes.

581
Taffeltäckar Jonsson som just icke var någon durk-
drifven skådespelare, den där förstod att dölja de känslor,
som rörde sig i djupet af hans själ, både rodnade och
bleknade om hvartannat. Och han hade onekligen sina
»randiga skäl och rutiga orsaker», som det heter på senare
tiders obesvärade hvardagsspråk.
Hans ömma låga hade visat sig äga tändande egenskaper,
och inom några månader skulle lilla Rosa — så
lydde »jungfruns» inkräktade namn — öka det Jonssonska
stamträdet med en ny, och låtom oss hoppas det, lifs-
kraftig telning.
För att emellertid, nu som alltid, hålla oss till den
osminkade sanningen nödgas vi tillstå att det icke just var
några ömmare faderskänslor som rörde sig i taffeltäckarens
högvälfda bröstkorg: Lilla Rosa var nämligen ganska allmänt
känd för att dela sina gracer och ogärna spara på
sina ynnestbevis.
Följaktligen var taff el täckaren icke så alldeles på det
klara med huruvida den blifvande världsmedborgaren
eller -medborgarinnan skulle äga oomtvistlig rätt till det
aktningsbjudande namnet Jonsson.
Särskildt hade han — Jonsson — sina misstankar
riktade på en viss tullbesökare vid namn Löfqvist, som
under de senaste åren gjort sig en liten nätt förmögenhet
på lyckade beslag af hvarjehanda öfverflödsartiklar.
Men vi ha redan allt för mycket fördjupat oss i
oväsentliga enskildheter, emedan taffeltäckaren Jonssons
små amuretter strängt taget icke komma oss vid.
Atervändom till vår berättelse, sådan den vidare
skall komma att utveckla sig på de följande sidorna.
Sedan Jonsson lugnat sina upprörda känslor samt åt
den näbbiga kammarsnärtan slungat en blick, som skulle
vara förkrossande, men som fullständigt förfelade sin
åsyftade verkan, fortfor han i någorlunda beherskad ton:

582 — Jag ville bara säga så mycket som att det ä’
något mystiskt i hela den här historien, och därmed jämt!
Jo, jo, vi få väl se, hur det går till slut.
En kort tystnad uppstod — något ovanligt, då så
många individer voro församlade i det grefliga husets
kök, där ordet annars var mycket fritt och denna frihet
togs lifligt i anspråk.
Den feta kokerskan Ulla Löfgren utlät sig ändtligen
betänksamt: — Nå ja, när det kommer till kritan har Jonsson
kanske ändå inte fått saken om någon af sina små bak-
fötter. . .
— Jaså, hon erkänner det, Ulla lilla! sade taffel-
täckaren. Hans uppsyn antog en lindrig skiftning af vaknande
segerstolthet. — Visst gör jag det, kära Jonsson, och tror inte han
som jag?
— Nå, livad tror hon själf då, om jag får vara så
näsvis och fråga?
— Frågan ä’ fri, sa’ Brolund, tog plåten ... Jo, jag
tror att det finns en viss person här i huset, som vet en
hel del saker och kunde tala om dem också, bara han
ville krysta ur sig hvad han har på hjärtat, men ni vet
lika bra som jag, go’ vänner, att han ä’ så förhaskadt
respiré . . .
Hennes olycksaliga passion för franska tungomålet
spelade henne återigen ett fult spratt, liksom så ofta
förut. Naturligtvis hade hon velat säga retiré, då det ju
aldrig kunde falla henne in att använda det inhemska
ordet förbehållsam som ju betyder ungefär detsamma. . .
— Jag tror mig förstå halfkväden visa, upplyste
taffeltäckar Jonsson. Ulla kan naturligtvis inte mena
någon annan kristen själ här i huset än . . .

583
— Gubben Larsson! inföll Greta Lagberg i samma
hänförda tonfall som tillskrifves Arkhimedes, då han utslungade
sitt bevingade ord Hävreka! — »Jag har funnit
det!» — Nå, det var väl inte hela världen att gissa det!
Jag tycker att jag åtminstone kunde få tala till punkt!
genmälde den i sin värdighet sårade köksbjörnen.
Konversationen fick ett plötsligt af brott.
Medan de sista replikerna växlades tittade ett skrynkligt
ansikte in genom den på glänt öppnade dörren, och
en röst frågade i illparigt tonfall:
— I ndrar just hvad »gubben Larsson» gjort för
rackartyg, efter han ä’ på tapeten nu igen? Det ä’ inte
första gången, om jag minns rätt!
De innevarande kände sig en smula förlägna, och
detta var just icke ägnadt att väcka någon öfverdrifven
förvåning. Själfva hade de ju, i likhet med den underordnade
samhällsklass de tillhörde, sedan gammalt vant sig att
lyssna'vid dörrar, och det var ju ganska lätt förklarligt
om de trodde att deras åldrige kamrat under ett mycket
längre lefnadslopp tillägnat sig samma fördomsfria vana.
Ä i, som bättre lärt känna den gamle hederlige trotjänaren,
veta dock att gubben Larsson kunde -fritagas
från hvar je förebråelse i detta hänseende. Han var ingalunda
en betjänt af den vanliga dussintypen, som i alla
tider visat sig lik och väl förblir det intill dagarnas ända
— såvida icke en allt utjämnande demokrati då upphäft
den hittills bestående skillnaden mellan husbönder och
tjänare. — Se så, ingen af er behöfver vara ängslig, sade
gubben lugnande. Jag hörde bara Greta nämna mitt
namn, och då kunde jag ju förstå, att det var om mig
ni talade . . . Det ä ju så tydligt, att ett nyfödt barn
kan begripa det.

584 Alla de, som i nuvarande ögonblick hedrade köks-
departementet med sin närvaro, drogo en suck af lättnad
— den myndige taffeltäckaren icke ens undantagen.
Han harskade sig, tog en väldig pris snus och sade
därefter i så förbindligt tonfall som han förmådde åstadkomma
gentemot en individ, den där han betraktade såsom
stående på ett betydligt högre socialt trappsteg:
— Jo, ser han, kära Larsson, vi tog oss friheten att
undra hvarför salig herr grefvens jordfästning blir uppskjuten
så länge.
— Ja, det gjorde vi verkligen, kära Larsson, instämde
kokerskan Ulla Löfgren och kammarjungfrun Greta Lagberg
i samma andetag, liksom ett eko af taffeltäckaren.
Detta var så att säga »det förlossande ordet», och
för alla tre kändes det som om en sten fallit från deras
bröst, nu då deras hemlighetsmakeri fått ett så plötsligt
slut. Larssons panna lade sig i om möjligt ännu djupare
rynkor än tillförne, fastän han hade stor svårighet att
återhålla ett knipslugt leende.
Hans uppsyn blef alltmera gåtfull, och han svarade
med ett orakelspråk, som ej gjorde åhörarne klokare.
När hvar och en sin syssla sköter,
så går oss väl ehvad oss möter,
sade han med en högtidlighet, som skulle hafva verkat
komisk för alla andra än dem, till hvilka orden voro
riktade. Och han tilläde kärft:
— Det rätter och packer eder efter! sa högstsalig
hans majestät Karl den nionde, som inte tyckte om folk,
som lade sig i andras affärer ... Ä’ det nog nu, hvasa?
Intet svar följde på denna något vresiga fråga, ty i
samma ögonblick ljöd en häftig ringning på portklockan,
och allas nyfikenhet tog en annan riktning.

585
Innan någon hunnit yttra ett ord var den gamle
trotjänaren försvunnen från köket lika oförnrodadt som
han för ett par minuter sedan uppenbarat sig därstädes.
Emellertid var det knappast någon som lade märke därtill,
ty samtalet tog ögonblickligen en ny vändning och
blef ännu lifligare än förut..
Ringningen på portklockan var en tändande gnista,
och genom den uppflammade på nytt konversationens
låga, som dessförinnan varit nära att slockna.
Det pratades huller om buller, ty alla ville naturligtvis
ha ordet, taga ledningen, som det heter
Än bar det hit,
och än bar det dit,
och än slank det ner i diket.
Samtalet kunde väl hafva pågått inemot en half
timme, då alla sprutto till vid ett doft buller någonstädes
i den egentliga våningen.
Alla spetsade öronen och sutto eller stodo med vidt
uppspärrade ögon och gapande mun.
En olycksbådande aning tycktes gripa hvar och en.
Taffeltäekaren knäppte hop sina feta händer öfver
den kullriga magen.
Den rödblommiga kokerskan Ulla Löfgren bleknade
synbart. Den pratsjuka kammarsnärtans svada upphörde
med ens.
Då ljöd en ny, denna gång dock diskret ringning
på portklockan. Men denna första ringning, detta plötsliga buller,
denna andra ringning hafva alla tre sin förhistoria, och
åt denna skola vi ägna vår uppmärksamhet i följande
kapitel. Mamsellerna Blanck. 74

33 .
Händelserna hopa sig.
er än en gång under
loppet af denna berättelse
har den älskvärde
läsaren måhända
tyckt — och
detta säkerligen
med någon rätt —
att livad man kallar
»handlingen» varit alltför stillastående.

Slikt kan emellertid svårligen undvikas,
icke ens af skickligare författare,
i ett arbete af samma art som detta.
Det är ju en historisk roman vi skrifva, och plikten
har upprepade gånger nödgat oss att dröja vid allmänna
förhållanden under »Tjusarkungens» regeringstid — en
period, hvilken ännu i dag har förmågan att på oss öfva
ett ständigt vaket intresse, ett intresse som ytterligare
flere århundraden helt visst ej skola förmå att fullständigt
kväfva.

587
Från de sidor, som ännu återstå att skrifva innan
vårt verk nått sin fullbordan, skola emellertid alla reflek-
tioner, alla handlingens gång rubbande afvikningar sam-
vetsgrannt uteslutas, huru frestande det än kunde ha
varit att dröja vid ett eller annat historiskt faktum från
Gustaf III:s än af ädel metall glänsande, än af kattguld
glittrande dagar.
De sista tablåerna i det långa dramat skola upprullas
i den ordning de komma, och då faller ändtligen ridån
öfver ondt och godt. ^ *
Grefve Rudolf von Adelhjelm kände sig icke synnerligen
väl till mods. Hvarje timme, hvarje minut var
för honom en olidlig plåga, mot hvilken han ej lyckades
finna något annat botemedel än det, som i vår tid användes
i så stor utsträckning — bedöfning med alkohol.
Ingalunda så att han skulle pinas af samvetskval.
Långt därifrån.
Denne skurks själsanläggning torde af oss hafva
skildrats med sådan utförlighet att våra läsare näppeligen
böra kunna ens aflägset misstänka något dylikt.
Men den vansläktade ädlingen hade den obetvingliga
förnimmelsen af att en vändpunkt snart skulle yppa sig
i hans lif — om till godo eller till ondo, det kunde han
ej afgöra. Och det var denna ovisshet som så grymt
marterade honom och jagade sömnen från hans läger.
Det fanns ögonblick, då han formligen kände sig
rädd — han, grefve Rudolf von Adelhjelm, den beryktade
hjälten i så många mer eller mindre blodiga slagsmål
och dueller.
Midt på ljusa dagen kunde det inträffa att han med
skräckinjagande tydlighet såg framför sig vålnaderna af
sina otaliga offer — offren för hans kalla mordlust, offren
för hans osläckliga begär.

588 Och alla lyfte de hotfullt sina händer till en oblidke-
lig hämd. I en dylik sinnesstämning och medan de muskulösa
ben.en skälfde under honom, ställde han sina steg till det
grefliga palatset vid Drottninggatan.
Innan han ringde på portklockan beslöt han emellertid
stärka sina domnade lifsandar på den af oss redan
omtalade lokalen i huset midt emot grefve von Anckar-
hjertas — det samma där vår hjälte afvaktat de båda
läkarnes återkomst.
Därinne var han väl bekant, mycket väl bekant till
och med, men i dag ägnade han ingen uppmärksamhet
åt de förföriska Hebernas talande ögonkast.
Han undrade ängsligt öfver i hvilket tillstånd han
skulle träffa sin Hermine.
Hade vansinnets töcken skingrats hos den olyckliga?
Hade hon återvunnit sin kallblodighet — den enda
egenskap, som grefve Adelhjelm egentligen beundrade
hos sin sköna trolofvade, den egenskap, som i ännu
högre grad gjorde henne till hans jämnlike?
Ja, dessa voro maktpåliggande frågor, som ännu
återstodo att besvara.
Han måste ha visshet, det månde kosta hvad det
ville. Han hade skridit så långt ned i utförsbacken på sin
brottsliga bana, att han i detta ögonblick nästan stålsatte
sig mot hvarje efterräkning, timlig eller evig, för sina
illgärningar. Våga vinna — våga tappa!
Så lydde nu hans förtviflade valspråk, och han beslöt
handla därefter.
Han stack handen i västfickan för att taga fram
penningar och betala sin förtäring, som bestått af tre
glas stark körsbärslikör — Danziger Kirschwasser, såsom

589
drycken ännu i dag kallas på herrar vinhandlares pris-
kuranter. I det han så gjorde stötte hans fingrar mot ett rundt
och hårdt föremål.
Han spratt våldsamt till och kallsvetten sipprade
fram på hans panna.
Sedan han kastat en ängslig blick omkring sig mumlade
han:
— Fördömda flaska! Att jag inte gjort mig af med
den för längesedan!
Han lugnade sig dock genast, tog en specieriksdaler
ur den andra västfickan, kastade den på bordet utan att
bry sig om växling, och var ett ögonblick senare ute på
gatan. Det mötte inga hinder för honom att blifva insläppt.
Gubben Larson mottog honom bugande i Vestibülen och
gick före honom uppför trappan.
•— Kan jag få träffa nådig fröken? frågade Adel-
hjelm utan några förberedelser, sedan han tagit plats i
salongen. Den gamle trotjänaren skakade med bekymrad uppsyn
på sitt grånade hufvud och tycktes fundera ett ögonblick.
Då han märkte den andres otålighet svarade han
slutligen så dröjande att det föreföll Adelhjelm vara en
hel evighet: •— Jag vet inte riktigt säkert. . . Nådig fröken är
visst klen, men jag ska höra efter, om herr grefven nödvändigt
så vill.
— Ja, det vill jag! utbrast Adelhjelm häftigt. Inga
långa tal, utan gå ögonblickligen.
Han insåg plötsligt att han förifrat sig mot den
hederlige trotjänaren och tilläde därför något vänligare:
— Se så, min gubbe lilla, lägg inte min häftighet
på hjärtat. . . Du inser nog att jag måste vara otålig . . .

590
