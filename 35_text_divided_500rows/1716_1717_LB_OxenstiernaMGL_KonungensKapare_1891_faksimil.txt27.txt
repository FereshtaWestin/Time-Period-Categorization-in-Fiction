är nog sadelfast och faller icke af, samt rider mina andra
hästar ganska bra, men den där kom jag ej till rätta med,
ty den satans engländaren var fint inriden, så att då jag drog
om babord, gick den åt styrbord. Nå, jag bad då min vän
öfverstelöjtnant Weinholtz, som är en skicklig ryttare, att
komma hitut och lära mig manövrera med den stora hästen.
Första försöket slutade i dammen. Det andra med en kullerbytta
i den stora halmstacken, och det tredje hade helt och
hållet invecklat oss i de stora laxnäten, hvarifrån drängarna
just befriat mig, då herrarna ankommo.
Sällskapet hade mycket roligt åt Gathenhjelms ridlektion,
men Weinholtz påstod, att kommendören red som en dragon,
och gjorde narr af ordspråket “en sjöman till häst“ o. s. v.
Orsaken till missödena var, att hästen var ytterst lös i mun
och kommendören lite hårdhändt.
På aftonen, sedan Graben och Gathenhjelm afgjort, att
marmorkistorna skulle komma så fort möjligt var, afreste de
båda senast anlände herrarna under den vackra våraftonen
till Göteborg. De sista dagarna af april voro inne, och vid Gatan var
allt i rörelse. Skonerten “Svalan“, tillhörig Gathenhjelm, låg
segelfärdig vid bryggan och höll just på att intaga sin dyrbara
last, de tvänne marmorsarkofagerna.
Då de voro ombord, lindades de mycket väl med halmband
samt nedsattes i livar sin trälår. Dessa surrades sedan
omsorgsfullt fast vid fartygets botten, och nu var allt klart
till afsegling. ïolle bief beordrad som skeppare, och “Svalan“ lättade
ankar den 5 maj. Vinden var god, och snart var “Svalan“
ur sikte.

— 321 —
Den 15 på ettermiddagen syntes “Svalan“ åter i Strömsfjordens
mynning, och ehuru det blåste nära nog storm, förde
den alla segel, den kunde föra.
Lars Gathenhjelm var åter efter några dagars vistelse i
staden ute på Gatan och hade som vanligt ett par officerare
från Göteborgs garnison med sig.
Då den på berget posterande vaktkarlen underrättade
om skonertens ankomst, gingo kaparen och hans vänner ned
mot bryggan för att åse inseglingen.
Då Lars Gathenhjelm såg, huru Tolle — eller rättare
numera kapten Tolle Berndtsson — pressade sin skuta in
•emellan Fjordskär och landet, utbrast han:
— Det var mig en tusan till att hafva brådt, han knäcker
både stänger och rår, om han fortsätter så; vore han jagad
af en dansk fregatt, så skulle jag förstå det. Se där! Se där!
var det ej, som jag sade... Där gick bramseglet. Hvad är
riet då, som står på?
— Där bärgar han trasorna, — sade den ene af de båda
officerarne, som var kapten i amiralitetet och därför förstod
sig på saken. — Men ämnar han segla förbi och rätt in till
Kungsbacka? Nej, se där! det var mig en baddare... Han
lofvar upp och in i hamnen med alla segel till. Där har herr
kommendören en styf skeppare ombord. Bravo! nu gå märs-
och storsegel, fock, klyfvare och storstagseglen på en gång.
F-n till karl! Alldeles som på den finaste örlogsman. Knäfveln
till karl! — ropade den förtjuste kaptenen.
Lars Gathenhjelms vrede öfver det sönderslitna seglet
var borta, och fullt nöjd med Tolles vackra manöver samt
smickrad af kaptenens beröm, närmade han sig bryggan, dit
Tolle låtit ro sig, innan ännu skonertens ankare hunnit fällas
i botten. —■ Allt klart, herr kommendör! Kistorna välbehållna ombord,
inskriptionerna som ni önskat; men jag har en viktigare
sak att tala ensam med er om, — sade kapten Tolle, då han
sprungit upp på bryggan och i förbigåendet hälsat de båda
officerarne. Han hade ej talat ut, förrän han fattade Lars Gathenhjelm
i armen och drog denne från hans följe samt hviskande
meddelade sin vän och gynnare några ord.
— Vid S:t Georg! Och du är säker, att han ämnar
sig dit?
Konungens kapare. 21

— 322
— Ja! jag lämnade dem utanför Kullen i natt och gick
fri tack vare tjockan och “Svalans“ snabbhet. Jag är säker
på, att man snart kan räkna masttopparna från utkiken. —
sade den unge kaptenen.
— Då är ingen tid att förlora ! Du lossar kistorna i kväll,
och i natt för du dem hit upp i logen så länge. Säg till alla
grannarna, att jag vill hafva deras hästar och vagnar så
många som behöfvas. Så snart kistorna äro inne, åker du
genast till mig i Göteborg med de gastar, som äro här ute.
Arbetarne pä verkstäderna få tura om och hålla utkik. Kapten
Gadd, som är lindrigt sårad men dock bättre, kommer ut i
natt och tar befälet här. Glöm ingenting, och nu farväl
min gosse!
Kaparen tryckte den unge mannens hand.
Därpå vände sig Lars Gathenhjehn till sina tvänne gäster
och sade: — Ni måste ursäkta mig, mine herrar, men viktiga underrättelser
göra, att jag om en timme måste vara i Göteborg;
och mitt råd är att ni stiga till häst, ty där inne blir visst
åtskilligt att göra.
Härvid blåste Gathenhjelm i en liten pipa, och en ung
kapare, en jungman på aderton år, skyndade till honom.
— Kurirhästarna genast! — befallde Gathenhjelm, och
som en pil flög den unge af till Gatan.
Snart voro de tre herrarne där och kommendören kastade
sig i den lätta vagnen, hvilken därefter ilade af med en fart,
som tydligen visade de tvänne offieerarne, att de ej kunde
hinna med.
— Fortare! — var det enda ord, Lars Gathenhjelm yttrade
på vägen mellan Gatan och staden.
Det skedde två gånger, den första strax efter afresa»,
och andra efter andra hästombytet.
De snabba djuren lågo utåt vägen, och knappt en timme
därefter anmäldes för guvernören baron Mörner, att kommendör
Gathenhjelm genast önskade tala vid honom i en högst
angelägen sak.
Kaparen blef genast insläppt.
— Hvad förskaffar mig äran af ert besök, herr kommendör?
— frågade baron Mörner vänligt, då Lars Gathenhjelm
skyndsamt inträdde.

— 323 —
— Herr guvernör och general! För en timme sedan erhöll
jag underrättelse, att Tordenskjold med en flotta af tjugo
örlogsfartyg är på väg till Göteborg.
— Hvad säger ni, herr Gathenhjelm? Huru har ni fått
veta detta? Är han långt härifrån? — frågade guvernören
hastigt. — Jag fick veta det för — som jag nyss hade den äran
säga — något öfver en timme sedan och skulle med säkerhet
tro, att han är utanför Strömsfjorden nu.
Guvernören ringde. En tjänare inträdde.
— Säg till kapten Blankenfjell och löjtnant Bratt, att
jag strax vill tala vid dem.
— Yar god sitt ned ett ögonblick, herr kommendör, —
fortsatte han artigt till Gathenhjelm. — Jag önskade några
upplysningar af er sedan.
Härmed satte sig guvernören och skref i hast tvänne
korta order eller bref.
Just då han slutat, inträdde de båda officerarne.
— Kapten Blankenfjell! Ni rider genast till arfprinsen
af Hessen med detta bref. Laga, att han får det så fort
möjligt är!
— Ja, herr general! — svarade kaptenen och gick.
— Och ni, löjtnant Bratt, skaffar er öfver till Nya Elfsborg,
så fort sig göra låter, och lämnar kommendanten detta bref.
"— Skall ske, herr general, — sade löjtnanten och skyndade
ut.
— Förlåt... Jag kommer strax tillbaka, — sade Gathenhjelm
och ilade efter den unge löjtnanten samt lade handen
på hans axel: — Känner ni mig? — frågade kaparen.
— Ja, herr kommendör! — blef svaret.
— Nå väl, sök då upp min kapten Sven Nilsson, han är
i min bostad, och säg honom att ni får min holländska gigg
med sexton man; ni hinner då till Nya Elfsborg och åter pä
en timme. Farväl, herr löjtnant.
Löjtnant Bratt hann ej tacka Gathenhjelm, förrän denne
åter var inme hos general Mörner, hvilken med förvåning åsett
kapar ens brådska.
Sedan Gathenhjelm förklarat orsaken härtill, sade han:
— Förlåt mig, om jag frågar, hvad herr generalen har
beslutat angående försvaret.

— 324 -
—- Sannerligen, min käre kommendör, jag har hittills
inte beslutat mer, än att hans höghet arfprinsen ombedes
skynda hit med de 2—3000 man, som han kan disponera;
hvarjämte Lilja på Nya Elfsborg fått order att göra allt hvad
lian förmår till att hindra fienden.
— Tillåter generalen mig att uttala min mening? sade
kaparen. — Gärna, min bäste kommendör! — svarade generalen,
gaf ett tecken åt gästen att slå sig ned samt satte sig själf
vid sitt arbetsbord.
— Som Tordenskjold nu har god vind och tjugo väl be-
värade fartyg, hvaribland många fregatter, är jag säker på, att
han seglar förbi Nya Elfsborg och rakt in i den inre hamnen,
där han kommer att göra en ofantlig skada, äfven om vi
kunna hindra en landstigning genom de trupper, som arfprinsen
kan anlända med. I följd häraf vågar jag föreslå, att denna
hamn vid älfvens utlopp mellan Billingen och Rya Nabbe,
stängdes medels utspända, svåra ankarkettingar. Härefter
förankra jag och de andre kaparekaptenerna våra största fartyg
medels springtvers öfver älfven så, att min gamle vän Peder,
då han kommer, mottages af hundra kanoner bakom kettin-
garne. Mig lyster då — vid S:t Georg, som engelsmännen
säga — att se hvart den stackars f-n skall ta vägen.
— Sannerligen, min bäste kommendör! — sade generalen
uppspringande, då Lars Gathenhjelm slutat. — Ni har där
förelagt mig en försvarsplan, som jag tror är den bästa, och
som genast skall sättas i verket. Ville ni blott vara mig behjälplig
att göra detta, så bli så väl jag som hela staden
skyldiga er stor tacksamhet. Konungen skall äfven få veta
er plan, och ni skall nämnas först i min rapport till honom
om striden. Sedan ett hjärtligt handslag växlats mellan general Mörner
och kaparen, aflägsnade sig denne och vandrade med stolta
steg genom de oroliga grupper, som samlats i de yttre rummen.
Då den beryktade kaparen kom ut på trappan, fann han
där en beskickning från borgerskapet, som väntade på företräde
hos guvernören.
Snart var Gathenhjelm omgifven utaf en mängd af stadens
förnämste köpmän, och hundratals frågor haglade omkring
honom, ty det hade redan spridt sig ut på den folkuppfyllda

— 325 —
gatan, så väl att fienden väntades, som att guvernören hade
ett enskildt samtal med Gathenhjelm.
— Vill herrarne höra mitt råd? — sade Lars Gathenhjelm
illparligt.
— Ja! Ja! Tala herr kommendör! — hördes nu de förskräckta
borgarne ropa.
— Gå då hem och lägg er! — sade kaparen i försmädlig
ton, hvarefter han gick ned i sin båt och med toll' mans rodd
liög ut ur hamnkanalen.
De gapande borgarne stodo stumme af häpnad och förargelse,
och många voro de tysta förbannelser, som mumlades
af de snäste, högmögende herrarna, under det kaparen i sin
båt jublade för sig själf öfver detta tillfälle att ge borger-
skapet ett piller igen för de många gånger, detsamma bemött
honom med högmodigt förakt.
Snabbt ilade hans långa, smäckra båt öfver vattnet, och
så snart Gathenhjelm kommit hem, ilade hans kvicka gastar
åt olika håll för att sammankalla så väl hans egna som de
öfriga i Göteborg varande kaparekaptenerna till rådslag hos
honom. Ett bevis på hans anseende var, att inom en timme alla
de kallade infunnit sig i hans hus.
Här omtalade han förslaget, han gjort guvernören, och
alla kaptenerna bådo honom blott befalla. Snart voro alla
kapare och sjömän i staden i full verksamhet med kedjornas
spännande och fartygens förtöjning.
Redan kvällen därefter var staden i tämligen godt försvarstillstånd.
Motvind, andra säga officerarnes tredska, fördröjde emellertid
Tordenskjolds ankomst, hvilket bidrog till hans företags
misslyckande*). På natten den 18 maj 1717 seglade den tappra danske
sjöhjälten in i Ijorden.
*) Berättelser ur sv. historien af And. Fryxell 29:de delen, sid. 71.

— 326 —
38 .
Det dundrar i natten från Elfsborgs vall,
Trumpeter i staden ge svar.
Och blixtarne ljunga med knall på knall,
Ty Tordenskjold kommit har.
Med Elfsborgs fästning han skiftade lag,
Men seglade strax den förbi;
Och natten förbyttes till ljusan dag
Af krigets fyrverkeri.
Så snart kanonaden vid Nya Elfsborg underrättat staden
om fiendens ankomst, redo arfprinsen af Hessen och fältmarskalk
Mörner ut åt Billingen samt åskådade striden från
berget där ofvanför.
Lars Gathenhjelm var ombord på sin kära “Näktergal“,
och dess ypperligt skötta kanoner sopade däcket rent på
många af de danska fartygen. Kaparnes eld var ytterst liflig,
och efter en halftimmes tid började några batterier från stränderna
att taga danskarne från sidan.
Tordenskjolds ställning blef nu mindre behaglig. En af
våra största historieskrifvare säger: Från alla sidor möttes
Tordenskjold af så väl riktade skott, att han efter fiere timmars
strid förlorade hoppet om framgång och måste med betydlig
förlust draga sig tillbaka. Måhända hade hela hans
flotta blifvit tagen, om ej en just då uppblåsande landvind
lättat återtåget. Svenska flottiljen under amiral Strömstjernas
befäl hade halat upp sig under södra landet och utgjorde
alltså vänstra fiygeln.
Strömstjerna ville ut och förfölja fienden, men hindrades
af järnkättingarna, och det var för sent, då de hunnit borttagas.
Med synnerlig tapperhet stridde Lars Gathenhjelm och
hans kaparekaptener.
Lars Gathenhjelm nöjde sig dock icke med striden på
längre håll, utan bemannade en af sina båtar och äntrade

— 327 —
själf i spetsen for sina bussar Tolle, Martin, Olle, Våghals
och ett dussin andra en dansk galér, hvars besättning dels
nedhöggs, dels undkom i båtar, hvarefter fartyget under hurrarop
inbogserades till Billingen, där så väl arfprinsen som fältmarskalk
Mörner gingo ombord på prisen samt komplimen-
terade kommendören Gathenhjelm och hans bussar för deras
lysande bravur och sista hedrift.
Striden i inre hamnen var nu slut, men Tordenskjolds
fartyg öfveröstes af kulor från fästningens vallar, då han
passerade förbi Nya Elfsborg, hvarest den tappre kommendanten
Lilja, som han själf sade, “pepprade de danskes tröjor“.
Ännu på natten afreste Lars Gathenhjelm till sin egen-
dom Gatan, och förbindelsen mellan staden och Onsala var
af honom så väl ordnad, att han, som alltid med sina bussar
bevistade gudstjänsten i Onsala kyrka, samma dag — en
söndag — befann sig där i spetsen för två hundra man.
Gudstjänsten hade ej varat en timme, då en kapare hastigt
■öppnade kyrkdörren och ilade fram till den bänk, hvarest
kommendören satt, samt hviskade denne några ord i örat.
Lars Gathenhjelm reste sig genast upp, vände sig mot sitt
folk, lyftade högra handen rätt upp, pekade på kyrkdörren
och inom två minuter hade alla kaparne tyst aflägsnat sig
från sina platser.
Utkommen på kyrkogården såg Gathenhjelm en del af
Tordenskjolds flotta insegla i Strömsfjorden, hvarest det ena
fartyget efter det andra ankrade i fjorden utanför repslagare-
banan. — Till häst och i vagnarna! — ropade Lars Gathenhjelm,
i det han sprang upp i sin vagn tillsammans med några af
sina bussar och ilade åt Gatan, följd af hela sin öfriga skara,
hvilken utan krus annekterade de öfriga kyrkobesökandes
vagnar; och nu började en kappkörning, hvars minne ännu
lefver i folksägnen.
Snart var skaran samlad vid Gatan, och alle man under
vapen. Lars Gathenhjelm beordrade nu Sven Nilsson att, biträdd
af Olle, med femtio man skynda till de maskerade batterierna,
under det han själf, biträdd af Tolle och Martin, i spetsen
för de öfriga etthundrafemtio kaparne skyndade mot stranden,
hvarest danskarne landstigit.
Gathenhjelm kom dock för sent, i det att danskarne
lyckats antända repslagarebanan, tobaksspinneriet samt flere

— 328 —
byggnader, en del tillhörande Gathenhjelm, och en del andra,
personer. Några hus i byn Gottskär delade samma öde, då.
plötsligen kaparnes karbiner började smattra, och danska
soldater och matroser stupade till höger och vänster. Kaparne
anföllo med vildt raseri de nära trehundra danskarne, af hvilka
åtskilliga dock spridt sig för att plundra; då några af dem
utkommo från husen, de hade antändt, kastades de af ursinnige
kapare tillbaka i elden, där de ömkligen omkommo.
Förgäfves sökte deras officerare att samla dem vid båtarna,
ty på den kala stranden, där de voro obetäckta, föllo de som
flugor för kaparnes eld, då däremot dessa bakom brinnande
hus samt buskar och stenar voro i säkerhet för fiendens kulor.
Skott och signaler från fartygen återkallade fienden ombord.
Tordenskjold, som såg sitt folks belägenhet, lät utsätta
flere stycken båtar till undsättning samt lät sina fartygs
kanoner spela uppåt backarna och de brinnande husen, då
helt oförmodadt vid bergets fot de maskerade batterierna
öppnade en fruktansvärd eld, öfverösande de danska fartygen
och båtarna med skrot och granater. Landstigningen misslyckades,
båtarna återkallades, och sedan ett par båtar af de
först landstigne lyckats i skydd af krutröken återkomma till
fartygen, lättade dessa ankare, satte segel och styrde med
hjälp af den gynnande vinden ut ur viken, växlande skarpa
skott med de lifligt eldsprutande batterierna.
Att Tordenskjolds fartyg blefvo illa handterade, hördes-
af de dofva ljud, som batteriernas kulor åstadkommo mot
skeppens skrof, och hvilkas ekon upprepades från det höga,
bakom batterierna uppstigande berget.
Enligt fortlefvande sägner skulle Tordenskjold här ha
förlorat hundrafemtio man döde; det säges därjämte, att
kaparne, ursinnige i följd af branden, ej skonade någon enda
lefvande dansk utom tvänne sårade, hvilka hade krupit in i
en källare, där de räddades af Lars Gathenhjelm själf, som
med svärdet i den ena och pistolen i den andra hindrade sitt
folk att dit nedtränga.
Af kaparne voro endast fyra dödsskjutne men däremot
öfver tretio sårade, mest af stenflisor, som fiendens kulor lösryckt
ur batteriernas murar och det nära dem liggande berget,
hvarför Gathenhjelm beslöt uppförande af tvänne batterier
ofvanpå berget af tio alnars höga jordvallar, hvilken jord
skulle burits dit upp i korgar. Dessa befästningar hann hau
dock ej att fullborda.

— 329 —
Kring platsen för striden ha i senare tider upptagits
hundratals kanonkulor, och många finnas ännu bland sanden
och i bergsskrefvorna.
Sedan de båda sårade danskarne blifvit inburna på tullkammaren
samt eldsvådorna i Gottskär af invånarne med tillhjälp
af kaparne släckta, gick Gathenhjelm bort till den nedbrunna
repslagarebanan, hvarest han, omgifven af sitt folk,
med korslagda armar betraktade de kvarstående skorstenarna
och de här och där ur den rykande askan framträdande
söndriga maskinerierna, i det han sade:
— Ja så, min käre Tordenskjold, du far fram med mordbrand
— men jag har tagit mer från dig än du från mig,
och vi äro inte kvitt ännu.
Härefter bjöd han sina bussar och den öfriga befolkningen
hem till Gatan på ett dundrande gille.
Dagen efter branden och striden hade Lars Gathenhjelm
redan en mängd folk, som arbetade vid ruinerna af hans nedbrända
verkstäder, bortröjde spillrorna samt af åtskilligt virke,
som dels fanns upplagdt vid stranden och dels rifvits ned
från de brinnande husen, uppbyggde ett mindre magasin.
Efter en resa till Göteborg återkom han i sällskap med
fiere ingeniörofficerare, och nu utstakades planen för en väldig
och starkt befästad skans samt för de två påtänkta batterierna.
I juni månad återkom kapten Sven Nilsson, som af Gathenhjelm
blifvit skickad till Frankrike efter en därstädes köpt
fregatt på 38 kanoner.
Kaparen stod nu på sin lyckas höjd, och allt tycktes le
emot honom. Då fregatten, som var ett präktigt fartyg, väl
var kommen in i hamnen samt ett par dagar fejats och gjorts
fin, hade Lars Gathenhjelm där ombord en större middag,
som sedan vida omtalades för de rara rätter och viner, där
intogos, äfvensom därför att h. k. h. arfprinsen af Hessen,
fältmarskalken m. fl. höge herrar vid densamma voro kaparens
gäster. Under middagen omtalade grefve Mörner, att han hade
haft bref från konungen, som med mycket nöje mottagit skildringen
af Tordenskjolds misslyckade anfall samt Gathenhjelms
och hans kapares tapperhet, att kommendör Gathenhjelms
begäran att få låna af kronan de två fregatter, som lågo vid
varfvet i Göteborg*), bifallits, samt att han, Mörner, skulle
■) Riksregistret: 1717.

230 —
på allt sätt stå kommendör Gathenhjelm till tjänst med fartyg,
kanoner och ammunition.
Middagen var liflig, och kommendören omtalade för sina
gäster, att han beställt tvänne nya fregatter på 48 kanoner
hvardera, hvilka, som han hoppades, snart skulle anlända.
Det skadade ej heller kaparens anseende, att en af de
förnämste magnaterna från staden frågade honom, hvad ett
sådant fartyg kunde kosta.
— Åh, det kostar, fullt utrustadt, endast omkring femtiotusen
specier, men de andra båda komma nog på en sjuttiotusen
hvardera, — svarade Gathenhjelm den häpnande handelsmannen.
Ryktet om kaparens nåd hos konungen och hans rikedomar
gingo nu land och rike omkring, och Lars Gathenhjelms anseende
inom stad och skärgård var ansenligt. Rundt om i
den senare hade han inköpt stugor, och vid alla de större
fisklägena ägdes hus af honom eller någon af hans bussar,
som sårad i striderna af honom fått penningar att slå sig till
ro på gamla dagar.
I juli månad funnos i Nordsjön och Östersjön ej mindre
än tjugo fregatter och trettio briggar och skonertar, alla väl
bevärade och bemannade, som tillhörde Lars Gathenhjelm;
och då han erhöll halfva vinsten af alla kaperier, som dessa
fartyg gjorde, förtjenade han oerhörda summor detta år.
Själf svärmade han kring danska öarna och Jutland samt
uppbringade fem eller sex priser med goda laster, hvilka genom
köpman Hjelms försorg snart förvandlades i penningar.
De sista dagarna af ofvanstående månad seglade Lars
Gathenhjelm på “Näktergalen“ utmed jutska kusten och ämnade
sig inåt Aarhusbukten, då han vid Helgenäs öfver den udde,
som där sträcker sig söderut, varsnade topparna af ett två-
mastadt fartyg, hvars tackling och stänger mycket liknade
en örlogsman. Det var stilla, och hafvet var nästan lugnt,
hvarför Gathenhjelm lät gå ett varpankare och gigade sina
segel samt begaf sig i land på udden för att utspäja det
främmande fartyget.
Då han kommit upp på landet, erfor han, att det var
danska örlogsbriggen “Hekla“, som gick utanför i syfte att
hindra svenska kapare från att landstiga och plundra, hvilket
de gjort någon gång emellanåt.

— 331 —
Lars Gathenhjelm erhöll dessa underrättelser af en trädgårdsmästare
från Helgenäs, för hvilken han utgaf sig vara
kapten på den engelska örlogsbrigg, som låg utanför udden.
— Na, hvad gör ni här? — frågade trädgårdsmästaren
nyliket. — Jo, jag kryssar efter kapare, som taga våra fartyg
ocli stjäla deras laster från oss, — svarade Gathenhjelm, rådbråkande
danska språket och blandande det med engelska ord,
så som han från samtalets början gjort.
— Nå, det är godt! — sade dansken och fortfor: — där
kommer kapten Paulsen från den kungliga briggen, det blir
en bekantskap att göra för er.
Och härmed skyndade den godmodige lille trädgårdsmästaren
fram till den danska kaptenen och omtalade för
honom hvad kaparen sagt.
Kapten Paulsen gick artigt mot denne och frågade, hvem
han hade äran att tala med, hvarvid Gathenhjelm svarade
på engelska, hvilket språk sedermera af de båda herrarna
begagnades, att hans namn var Thomson, att han förde engelska
briggen “Nightingale“ om sexton svåra kanoner, samt
att han hade order att taga eller sänka en viss svensk kapare,
som vållat den engelska handeln svära förluster. Ström och
stiltje hade fört honom något söderut i Kattegat, men på
morgonen ämnade han styra nordvart.
— I så fall, min ärade kollega, — sade dansken, — få
vi sällskap, ty jag går i morgon, om vinden faller till, uppåt
Skagen. De båda kaptenerna togo nu artigt afsked af hvarandra,
men sedan Gathenhjelm gått ned till båten och där i hast
befallt sina gastar att tala endast engelska eller tiga, hissa
engelsk örlogsflagg, då han kommit ombord m. m., vände han
om uppåt backen och hann snart fatt den danske kaptenen.
— Om förlåtelse, min herre! Eftersom nu vi båda ha
sammanträffat här i den stilla aftonen och ligga helt nära
hvarandra med våra fartyg, vågar jag ta mig friheten och
fråga er, om ni inte ville göra mig den äran af ett besök
ombord? Jag har ett par man med en liten båt här vid
stranden, och briggen ligger tätt under land. Det är alldeles
stillt, en vacker afton, inga segel synliga så långt vi kunna
se — och ett litet glas tillsammans under suntältet skulle
det vara mig angenämt att få bjuda på.
Den danske kaptenen tvekade.

— 332 —
— Jag- skall säga, — invände han slutligen, da kaparen
var enträgen, — att de fieste af mitt folk äro en kvarts mil
härifrån på en danstillställning, och de andra taga in vatten,
så jag har svårt att lämna mitt fartyg.
— Men ni har ju officer ombord, och vi ligga här så
trygga som i ett kloster. Jag skall, med er tillåtelse, skicka
mina båtar i land och hämta vatten, och den hederliga trädgårdsmästaren,
som ännu står där, skall säkert gå ned till
er löjtnant och säga honom, att ni är ombord hos mig samt
kommer åter om ett par timmar.
— Nå, så låt gå då! Men i så fall kommer ni också
ombord till mig i morgon och äter lunch, innan vi gå till
segels. — All right, kapten! Det lofvar jag att göra, sä vida
det ej blåser upp för hårdt här nära land i natt.
Trädgårdsmästaren lofvade att framföra underrättelsen till
löjtnanten på briggen och skulle just aflägsna sig, då kaparen
bad kapten Paulsen låta karlen tillägga, att då den engelska
briggens båtar komme dit, skulle löjtnanten vara god och
säga dem, hvar de kunde få vatten i sina kärl. Beredvilligt
fogade dansken sig i denna helt naturliga begäran, och de
båda kaptenerna gingo ned i Gathenhjelms båt.
Då kaptenerna kommit ombord, gick Gathenhjelm hastigt
mot Tolle — hvilken hellre medföljt sin kapten som förste
löjtnant på “Näktergalen“, än han blifvit kapten på eget
fartyg — och sade hastigt:
— Sätt engelska örlogsflaggan och kom i håg, att “Näktergalen“
är en engelsk örlogsbrigg för några timmars tid. Endast
