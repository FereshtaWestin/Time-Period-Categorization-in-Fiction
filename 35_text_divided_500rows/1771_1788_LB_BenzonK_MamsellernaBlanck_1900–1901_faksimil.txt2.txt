hon inte är gift och allt det där? ... Du tycks nästan ha
glömt att hon inte kom ensam, fast jag inte nekar att
hon kom som från skyn . . . Kusken eller betjänten, hvad
han nu var för något, måste kunna lämna alla de upplysningar,
som vi behöfva.
Den svartmuskige individen hade verkligen helt och
hållet försvunnit ur den gode Pehr Isac Blancks hågkomst.
Och strängt taget var det ju ej att undra på, om
hans hjärna blifvit en smula förbryllad af det oväutade,
som under denna minnesvärda afton inträffat på olika
skådeplatser — alltifrån Tessins ståtliga konungaborg
nere i staden och ända till trädgårdsmästarens blygsamma
hemvist långt borta på söder.
— Du har rätt, min gumma lilla, svarade han
skamset. Jag är alldeles bortkollrad. .. Inte nog med
att monsieur Legrand måste ha reda på allt om den

21
stackars aflidnas förhållanden . . . Bland hennes bagage i
vagnen måste naturligtvis finnas alla de papper, som äro
nödvändiga för att bevisa hennes identitet. . . Hon kom
inte som en vanlig kringstrykerska, så mycket är åtminstone
säkert, tilläde han.
Båda kastade därvid en blick på de olikartade klädesplagg,
som lågo kringströdda öfver stolar och andra
möbler, samt till en del äfven på golfvet. De fina svarta
silkesstrumporna, den dyrbara zobel-pälskappan, de äkta
valenciennes-spetsarna på linnet — allt detta och ännu
mera skvallrade om att ägarinnan ej tillhört de ekonomiskt
lottlösa här i lifvet.
— Nå, gå ut och få tag i den där karlen, hvad han
nu heter, sade Britt-Sofie otåligt.
Pehr Isac Blanck lydde oförtöfvadt sin äkta hälfts
befallning och aflägsnade sig med brådskande steg ur
gästrummet. Det dröjde länge innan han kom tillbaka,
och då han ändtligen gjorde det, var han blek. Hans
uppsyn företedde den högsta grad af häpnad, ja, förskräckelse.
— Nå? frågade Britt-Sofie, som redan kände onda
aningar. — Borta! . . . Försvunnen! . . .
— Försvunnen! !
— Ja, försvunnen! flämtade Pehr Isac och dignade
ned på den enda stol, som var ledig.
— Hvad i all världen säger du ! ?
—■ Han är borta! säger jag. Och inte nog därmed:
han har försvunnit med både häst och vagn och bagage . . .
kort sagdt med allt!
— Den uslingen!... Ja, så snart jag såg hans lömska
ansikte anade jag att han ej var en sådan, som man
gärna vill möta om natten i en mörk skog . . . Att så
svika sin arma matmor . . . Ah den eländige skurken!

22 — Ja, du har rätt. Men hvad tjänar det till att
prata? Vi måste handla, det är det viktigaste.
— Hvad har du att föreslå?
— Vi måste sätta efter honom. Han kan omöjligen
ha gifvit sig i väg åt något annat håll än söderut. . .
Ned åt staden kan han inte ha vågat sig. Där skulle han
nödvändigt ha väckt uppseende .. .
— Sätta efter honom! Menar du verkligen allvar,
Per Isac, eller börjar du bli barn på nytt? Betänker du
inte, att den uslingen vid det här laget har två timmars
försprång? Nej, har du inte bättre att föreslå, så . . .
— Visst menar jag allvar. Nog har han två timmars
försprång, det vore svårt att neka . . . Men det är skillnad
på försprång och försprång. Hade han till exempel
ridit en arabisk fullblodshäst och varit utan hvarje tillstymmelse
till packning, då erkänner jag, att saken ställt
sig kinkig. Men betänk, att han kör en tung resvagn
med två stora koffertar fastsurrade, och lägg vidare på
minnet att denna vagn, som förut dragits af två hästar,
nu fortskaffas blott af en! . . . Nej, för en skicklig ryttare
på en snabbfotad kamp skall det ej möta några oöfver-
vinneliga svårigheter att hinna fatt gynnaren, om han
styrt vägen söderut, hvilket jag anser vara själfklart.
— Allt det där hade kunnat sagts mycket kortare,
men jag tillstår gärna att du har rätt, svarade hans
hustru. Hur skall du emellertid få tag i en häst? Vår
egen gamla Brunte har spatt och har för resten aldrig
kännt en ryttare på sin hvassa rygg. Och ryttaren se’n?
Du har just aldrig varit någon konstberidare, om jag
minns rätt!
— Nu tycker jag, att det är du som pratar i onödan.
Låt det där bli min sak. Ge mig min vargskinnstulubb,
pälsmössan och storstöflarna, så springer jag för glatta
lifvet till inspektor Erlandsson. Han bor bara tio mi-

23
nuters väg härifrån, och han har en fuxmärr, som kan
lägga i väg, och hans dräng, Anders Johan, rider bättre
än en kunglig kurir.
Madame Britt-
Sofie rodnade lindrigt
•— vi veta ännu
icke hvarför
— då hon hörde
namnet Anders Johan,
men hon
skyndade sig att
fullgöra mannens
befallningar, och
snart var denne
försvunnen i den
mörka, skytunga
februarinatten,
hvars dunkel ej
bröts af månens
kalla, men vänliga
strålar. Efter en half
timme, hvarunder
Britt-Sofie pysslade
om de tre små
världsmedborga-
rinnorna, kom han
ändtligen tillbaka,
flåsande efter den
ovanliga kroppsrörelsen.
—- Nå, är det
gjordt? frågade
hustrun. — Ja, Anders

24
Johan satte genast i väg, och nu återstår det bara att
vänta. Det blir väl ändå ingen sömn i natt.
Timmarna gingo. Långsamt för Pehr Isac, som stoppade
den ena pipan efter den andra. Hastigt för Britt-
Sofie, som hade mycket att bestyra inne i gästrummet —
den stilla dödens och det nyvaknade lifvets gästrum. Gång
efter annan sväfvade hennes blickar från moderns marmor-
hvita anlete till de små kerubernas rosenfärgade kinder.
Hon tänkte mångahanda tankar, och aldrig hade hon
kännt sig stå så nära som nu inför lifvets allvar.
Först och främst tänkte hon dock liksom kvinnan i
skriften: — Hvad månde varda af dessa barnen?
Klockan kunde väl vara fyra eller half fem på morgonen,
då det ännu en gång bultades på trädgårdsmästareparets
dörr.
Det var Anders Johan. Han kom ensam, utan att
hafva gjort någon fångst.
— Det var omöjligt att hinna fatt den göken! pustade
han. Ett par stenkast härifrån hade han spännt kraken
från vagnen och fortsatt vägen barbacka. Men ekipaget
finns kvar, fast kofferterna ä’ uppbrutna, och hvad som
fanns i dem ligger kringströdt huller om buller på vägen...
klädningar och fruntimmerspynt och tocke där . . . Två
saker tog jag med mig, och här ä’ dom. Rexten kunna
vi ju hemta genast i en kärra. De’ ä’ synd att låta
grannlåten ligga, tycker jag.
»Sakerna» voro en marokängklädd låda, ungefär en
fot lång och hälften så bred, samt en väska af starkt,
brunt läder. Att döma af det röda sammetsfodret måste
den förstnämnda vara ett juvelskrin, och den senare hade
förmodligen tjänat till förvaringsrum för pänningar, ty den

bräckta lâsmekanismen var synnerligen invecklad. Nycklarna
till dessa båda föremål anträffades för öfrigt sedermera
i den dödas kläder.
Det som undgått den otrogne tjänarens roflystnad
hämtades genast i en skottkärra.
En stund därefter voro ljusen släckta, och tystnad
hade bredt sig öfver trädgårdsmästarehuset uppe på Söder,
detta hus där de första trådarna så oanadt skulle spinnas
till efterföljande historia.
Mamsellerna Blanck, 4

Rosor i knoppning.
Dagen efter de i föregående kapitlet skildrade tilldragelserna
añade vår hederlige Pehr Isac Blanck sitt påtänkta
besök i franska ministerhotellet, som emellertid då
ej hyste någon verklig minister, utan endast en diplomat
af ett trappsteg lägre rang. Missnöjd med de betydliga
mutor, som åtgått till sista riksdagen, hade kung Ludvig
XV af Frankrike nämligen redan i juni 1770 hemkallat
grefve de Modène, och i hans ställe afgick M. Barthélemy
i egenskap af chargé d'affaires till Stockholm.
Denne förklarade artigt, men bestämdt, att han ingenting
kunde göra åt saken. Och detta svar tycktes ju helt
naturligt, då ju icke det allra ringaste bevismedel fanns
för att konstatera de tre nyfödda världs medborgarinnornas
härkomst — intet annat än trädgårdsmästarens egna ord.
Och som man vet hade det muntliga ordet under denna
svekets och intrigernas tid ej någon betydelse i den diplomatiska
världen, lika litet som det tillerkännes någon
bindande kraft i våra dagar.
Med tungt hjärta begaf sig vår hederlige horticulteur
på hemvägen för att meddela resultatet af sin beskickning.
Då han anlände till sitt fridfulla tjäll på Söder öfver-
raskades han knappast vid att finna huset fullt af folk.

27
Det var bud, dels gående, dels ridande från hufvudsta-
dens aristokratiska familjer, bördens och börsens, och de
hade i uppdrag att beställa kransar och blomstertroféer,
som skulle prunka vid den hädangångne monarkens lik-
begängelse. Både hattar och mössor voro representerade.
Den kung, hvars lefnad de efter bästa förmåga sökt förbittra,
han skulle nu ändtligen hyllas, då han ej längre
var i stånd att uppfatta eller uppskatta hyllningsgärden.
Denna dag och de närmast följande blefvo inbringande
för trädgårdsmästarefamiljen. De båda drängarna
och husets enda piga hade fullt upp att göra med att
klippa och skära i det rikligt försedda växthuset. Pehr
Isac Blanck öfvervakade det hela och tillsåg att det blef
harmoni och symmetri i guirlander, kransar och blomsterlyror,
och hans hustru vidtog de afslutande åtgärderna.
Tack vare en lycklig slump hade man redan på förmiddagen
lyckats anskaffa en duktig amma åt trilling-
systrarna. Hushållerskan Lena Bratt hos inspektor Erlandssons
hade »råkat i olycka» för en sergeant vid Svea garde
och för ett par dagar sedan följt sitt barn till grafven.
Genom vänlig öfverenskommelse mellan de båda familjerna
fingo trillingsystrarna tillsvidare ett slags inackordering
hos inspektorns i afvaktan på att de skulle taga
sitt blifvande uppehälle hos makarna Blanck, livilka af
ett nyckfullt öde utsetts till deras fosterföräldrar.
Vid döpelseakten, som försiggick en vecka efter
den händelserika natten, erhöllo dessa tre under så egendomliga
omständigheter till världen komna systrar de
prålande och med tidsandans smak öfverensstämmande
namnen Doris, Elmira och Lydia.
$ ❖ *

28 o
Aren gingo och »mamsellerna Blanck», som de unga
flickorna kallades, växte upp till blomstrande ungmor —
blomstrande midt ibland alla dessa Floras älsklingar, som
tryggade fosterföräldrarnas tillvaro.
På försommaren 1786 konfirmerades de samtidigt i
Katarina kyrka samt ådrogo sig allmän uppmärksamhet
för sin skönhet och sitt behag.
Fastän nyheterna den tiden ej spriddes så hastigt
som i den nuvarande, de dagliga tidningarnas, extrabla-
dens och telefonernas period, hade dock äfventyret under
natten mellan den tolfte och trettonde februari år 1771
snabbt utdunstat bland allmänheten, och redan som
småttingar voro de tre små systrarna populära personer.
»Hela Stockholm» kände och intresserade sig för deras
tillvaro. Det var således ej förunderligt att på den
nämda konfirmationssöndagen stora skaror vallfärdat till
Katarina kyrka, för att bevittna något som ej utan öfver-
drift kunde kallas ett événement.
De, som lyssnade till kyrkoherdens allvarliga och
djupt kända förmaningstal, voro lätt räknade. Alla sökte
uppfånga en skymt af de tre gracerna, och då dessa
efter den högtidliga aktens slut lämnade templet måste
de rodnande passera förbi en frivillig hedersvakt, i hvil-
ken man såg mycket af hvad Sveriges hufvudstad den
tiden ägde lysande och förnämt. Naturligtvis hade Stockholms
välborna och högvälborna rouéer infunnit sig i
massa samt njöto med synbart och hörbart välbehag af
den tredubbla ögonfägnaden.
— Det där. vore någonting för dig, mon cher comte!
sade en elegant kavaljer och gaf med ett cyniskt leende
en knuff i sidan åt sin högvälborne stallbroder.
— Menar du alla tre? genmälde den tilltalade, den
unge grefve Adelhjelm, en bland Södermanlands rikaste
fideikommissarier.

29
Han åtnjöt i hela Stockholm en tvätydig ryktbarhet
för sina galanterier, hvilka ofta ansågos öfverskrida det
passandes råmärken, till och med under den moraliskt
ruttna och långt ifrån sippa gustavianska tiden. T trots
däraf — eller kanske just därför — stod han i hög gunst
icke blott hos högaristokratiens damer, utan äfven hos
kvinnorna af folket. Hans amuretter voro otaliga, och
skådeplatserna för hans triumfer förlagda till både slott
och koja. Med andra ord: han var en sannskyldig Don
Juan, för så vidt man öfver hufvud taget kan tänka sig
denna varmblodiga, sydländska typ i den kalla norden.
Vi hafva redan nu ägnat honom en utförligare uppmärksamhet,
eftersom han kommer att spela en framträdande
roll under gången af denna berättelse. Vi tillägga
att hans yttre — tvärt emot hvad man skulle kunnat
tro — knappast förklarade, ännu mindre rättfärdigade
hans ofta bevisade trollmakt öfver det svaga könet. An-
letsdragen voro snarare oädla än motsatsen. Åtminstone
förspordes ej i dem en tillstymmelse till aristokratisk anstrykning.
Näsan var trubbig och pekade uppåt på ett
sätt, som i våra dagar lär känneteckna innevånarne i
»Sveriges Manchester». Men näsborrarna voro vidgade
som på en ifrig pointer under den brådaste andjakten.
De röda, uppsvällda kinderna skvallrade om, att han icke
uteslutande ägnade sig åt den lidelse, som beskyddas af
Venus, utan att han på lediga stunder äfven skänkte sin
dyrkan åt vinguden. De små och plirande ögonen voro
mattgrå, och utsväfningarnas öfvermått hade omgifvit
dem med fåror och rynkor, som han ej brydde sig om
att dölja. Munnen var bred och läpparna tjocka som
hos en brunstig satyr, och den förskönades ingalunda af
två bristfälliga tandrader, om hvilka man knappast visste
huruvida de voro gula eller gröna.
För att göra mannen den rättvisa, som vi i vår egenskap
af historisk romanförfattare äro honom skyldiga,

30
bör det dock sanningsenligt tilläggas att hakans linier
voro oklanderliga och kraftigt tecknade. Hon hade den
kraftiga form, som man ofta återfinner hos det gamla
Roms fältherrar och cæsarer och förutan hvilken den
klassiska skönheten i ett manligt anlete är ofullständig.
Då man en gång i ett förnämt sällskap högljudt
förundrade sig öfver Adelhjelms framgångar hos det täcka
könet, lär fru Charlotte Schröderheim med vanlig påpasslighet
och kvickhet hafva svarat:
— Det är tydligt nog, tycker jag: fruntimren haka
upp sig på hans stora haka !
Men mannens yttre representeras ju icke allenast af
anletsdragen. Och det finnes karlar — isynnerhet fula
sådana — som påstå, att dessa ej spela någon roll därvidlag.
I deras ögon skulle Adelhjelm hafva framstått
såsom typen för manlig skönhet. Hans gestalt var nämligen
idealisk, värdig en Apollo di Belvedere med en
anstrykning af den Farnesiske Herkules.
Och man vet ju, att en »grann figur» alltid har en
viss dragningskraft för »det evigt kvinnliga».
Sedan vi lämnat detta ofullkomligt målade porträtt,
återvända vi till de båda samtalande utanför Katarina
kyrka. — Det där? genmälte Adelhjelm. Jag förstår inte
riktigt livad du menar, mon cher . . .
— Nå ja, jag borde kanske ha uttryckt mig något
tydligare. Jag menade de där tre, upplyste den andre,
kunglig sekreteraren von Ehrenfeldt.
— Allesamman? Hvarför inte? Alla goda ting ä’ tre. Och nu,
sedan du tröttnat på din fransyska aktris kunde du ju
låta dem öfvertaga hennes eleganta våning vid Jakobs
kyrkogränd. På det sättet finge du dig ju ett helt harem
en miniature, och det pikanta i saken skulle inte förminskas
af att de tre huldgudinnorna äro systrar. Det

•>
! Á -.... j
P1 MI i i ÿ ; '
'
mm
t >/;& í?\
V:§t£~ mm :v i iff

32
där är något att tänka på. eller hvad tycker du själf,
mon cher comte? Sämre idéer har du haft i dina da'r.
— Kanske du har rätt, jag får tänka på saken,
yttrade Adelhjelm småskrattande till svar. Men det är
nog ingen som kniper dem ännu. Det blir bäst att låta
dem stå på tillväxt.
— Men du, som tycker om primeurer . . .
— Se, så, prata inte nu . . . Apropos primeurer, låt
oss gå ned på Pelikan och se om de ha något godt att
bjuda på.
— Merci, mon cher harón. Både magen och pungen
säga ja, och hjärtat säger tack, svarade kunglig sektern,
som var en goddagspilt och kunde utantill sin Kajsa
Varg, den tidens köksorakel, som egentligen icke hette
Kajsa, utan Christine. * *
*
Medan de båda förnäma odågorna aflägsna sig för
att njuta af gommens nöjen, vilja vi ägna en stunds uppmärksamhet
åt de unga hjältinnorna i denna berättelse,
»de tre gracerna», som nyss bekräftat sitt döpelseförbund
utan aning om det elddop, som framtiden för dem hade
i beredskap.

_ ^
7tT 7(T 7(T7iT 7f 7<f 7f 7<f 7f 7Í
5 .
Drifhusplantor.
Femton år äro en lång period i människolifvet — en
tid, hvarunder barnet knoppas och blomstrar till yngling
eller mö.
De tre hemlösa, sydländska drifhnsplantorna, som
genom ödets nyck planterats i nordisk jordmån, hade
trifts, frodats och vuxit upp, så att det var en lust och
glädje att skåda. De barnlösa fosterföräldrarna ägnade
åt dem sin kärleksrikaste omsorg. I huset rådde ekonomiskt
välstånd. Trillingsystrarna Doris, Elmira och
Lydia voro lika prydligt pyntade som trots några borgaredöttrar
med rika föräldrar, och den hederlige Pehr Isac
Blanck åtog sig själf elementerna i deras andliga utbildning.
Det bör dock tilläggas, att dessa »elementer» sträckte
sig föga längre än till innanläsning och skrifning.
Religionen betraktades vid deras undervisning såsom
en bisak. Man lefde och andades ju midt uppe i fritän-
keriets tidehvarf, och den lilla uppsättning af andlig lektyr,
som stod på bokhyllan, nedtogs knappast vid andra
tillfällen, än då de stora rengöringarna till sommar och
jul gjorde denna åtgärd oundviklig.
För öfrigt voro så väl trädgårdsmästaren som hans
maka inom sin anspråkslösa sfär typiska representanter
Mamsellerna Blanck. 5

34
för den frivola tidsanda, som tyvärr alltför mycket gynnades
och uppmuntrades från allerhögsta ort under Gustaf
III:s till det yttre lysande regering, som blott dolde alltför
mycket maskstunget och murket bakom det glänsande
skalet. Det hviskades ganska oförtäckt att »gubben Pehr
Isac» bestod sig med en älskarinna, och därtill en dyrt
underhållen sådan, i staden mellan broarna. Och det var
icke alla nätter, som han tillbragte i trädgårdsmästareboningen
uppe på söder. Efter dylika utflykter återvände
han utbrunnen och viljelös, och hans sysslor fingo, så
godt det gick, skötas af de båda drängarna.
A sin sida lät hans hulda maka emellertid aldrig förmärka
några spår af svartsjuka.
Och detta hade tvifvelsutan sina giltiga skäl — så
giltiga, att de ej kunde vederläggas.
Det var nämligen en offentlig hemlighet uppe i dessa
trakter, att om »gubben» uimade sig åtskilliga friheter
utom det äktenskapliga samlifvets råmärken, så kunde
hans »gumma» ej heller fullständigt fritagas från denna
graverande beskyllning. Och det var därför hon vis-
ligen teg.
Den i ett föregående kapitel omtalade Anders Johan
var nämligen hennes gynnade tillbedjare och i okvald besittning
af de rättigheter, som eljes och uteslutande tillkomma
den lagvigde äkta mannen. Det var ej bekant,
huruvida Pehr Isac anade detta förhållande. Gjorde han
det, så bibehöll han dock aningen för sig själf. Det var
det klokaste — och klokhetsmoralen har ju varit gällande
i alla tider, äfven den gustavianska.
»Små grytor ha också öron.» Så lyder ett gammalt
ordspråk, som ofta besannats. Mycket, som i förstone
var dunkelt och obegripligt för trillingsystrarna, blef dem
sedermera klart och tydligt. Det var ej alltid, som de
förblefvo främmande för meningen i de frivola visor

fosterfadern ofta gnolade och i hvars omkväden fostermodern
en och annan gång instämde. Och udden i deras
slippriga anekdoter, som i begynnelsen varit trubbig, tillspetsades
småningom, så att den trängde till systrarnas
dittills oskärade hjärtan.
Och då de hunnit den kritiska tidpunkt, hvarvid
barnet utvecklades till jungfru — en tidpunkt, som för
dessa döttrar af ett sydligare luftstreck kom mycket snart
— då fanns det för dem knappast några hemligheter.
De visste att det ej, var som det borde vara, då fosterfadern
stannade borta öfver natten eller då Anders Johan
vid dylika tillfällen infann sig hos fostermodern på aftonen,
blef ensam med och stannade kvar hos henne till långt
fram på morgonen.
Hvilken renhet, hade den också varit änglaskär,
skulle väl hafva kunnat förblifva obesudlad i en slik om-
gifning, där allt tycktes vara anlagdt på att grumla barnasjälens
okonstlade frid?
Efter denna korta sidoutflykt, som vi hälst hade
velat undvika, men som varit nödvändig för att tydliggöra
åtskilligt af hvad som sedermera förekommer i denna
berättelse, är det tid att vi kasta en blick på »främlingens
kvarlåtenskap» — de tre systrarna Doris, Elmira och
Lydia. Först några ord om deras yttre!
Vid den tidpunkt, hvarom vi nu tala, det vill säga
efter gångna femton år, skulle iakttagaren utan betänkande
hafva tagit de båda äldre för tvillingsystrar. Ej
nog med att deras redan vid så unga år yppiga gestalter
ägde samma rundning och harmoni i ¡linjerna — deras
anleten syntes äfven vara gjutna i samma form af den
yppersta fulländning. De stora, svarta, bländande ögonen
lyste af samma eld, den alabasterhvita pannan hade hos
den ena samma fina teckning och samma omfång som
hos den andra. Om en Praxiteles skulle hafva mejslat

36
Elmiras grekiska näsa, så hade han gjort det med samma
konstnärsnjutning som en Fidias ägnat åt Doris, — dock
med full öfverensstämmelse i resultatet. De pärlhvita
tänderna blänkte mellan svällande purpurröda, till kyssar
inbjudande läppar hos bägge, och kindernas gropar täf-
lade hos dem båda i näpet behag. Ja, denna likhet
ådagalades ända in i de minsta enskildheter. De små
rosenröda öronen skulle hafva anstått en Hebe, fotterna
en Cendrillon, händerna ,. . men hvarför uppehålla oss
vid dessa jämförelser, som dock förblifva ofullkomliga
och ej tillnärmelsevis motsvara urbildernas bedårande
fägring. Bedårande? Ja, eller ännu bättre: eldande, berusande.
Ty det måste sägas: Doris’ och Elmiras skönhet var
af sinnlig art. Det var detta slags skönhet, hvarmed det
gamla Greklands hetärer slogo männen i ljufva rosenbojor,
den skönhet, hvarmed en markisinna de Montespan
tjusade en Ludvig den fjortonde, hvarmed en Pompadour,
en Dubarry gjorde hans sonsons son till en ynklig narr.
Redan nu vid endast femton års ålder framträdde
hos dem detta drag med omisskännlig tydlighet.
Nu några ord om Lydia.
Hon var så att säga en förandligad kopia af sina
båda systrar. Hvad som hos dem var yppigt och utmanande,
tedde sig hos henne såsom ett ljuft och blygsamt
behag. Ögonen hos henne glödde ej med en förtärande
eld, utan med en stilla låga. Tiennes mun inbjöd ej till
många älskares kyssar, utan till en enda makes. Allt
hos henne hade en mera så att säga nordisk anstrykning,
därför att det var en skiftning ljusare. Hennes pannas
hvithet var icke alabasterns, utan snöns, och hennes kinders
rodnad var en nyans blekare än den fullt utvecklade
rosens.
Samma skillnad gjorde sig förnimbar i deras sinnelag
och temperament. Den inneboende lefnadslust, som

37
hos Doris och Elmira tog sig uttryck i en. till vildhet
gränsande ysterhet, höll sig hos Lydia inom skrankorna
för en mera naturlig glädtighet, som därför likväl ej saknade
