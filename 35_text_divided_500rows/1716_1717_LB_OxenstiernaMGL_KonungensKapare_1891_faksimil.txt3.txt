till Rotterdam. Många loford erhöll den unge mannen vid sin återkomst,
och en ny färd beslöts, då vinsten på denna resa blilvit öfvei
förväntan stor. Lars gjorde sedan flera lyckliga turer, och
då liksom första gången medtog han äfven egna varor, al
hvilka han skördade en ej obetydlig vinst.
Det var höst, och efter en stormig färd anlände Lars till
den bekanta bryggan vid Themsens strand med sin fullastade
jakt. Då han denna gång hade flera bref med sig att aflämna
i London, gick han genast upp till den engelska köpmannen
och anmälde sig samt tog ett åkdon och begaf sig upp i
staden att där uträtta sina uppdrag. Dessa uppehöllo honom
ett par dagar, och hans bestörtning blef stor, då han en eftermiddag
erhöll bud från köpmannen, att han genast boide
aflägsna sig från London, ty beslag vore gjordt på såväl fartyg
som last. Väl försedd med penningar beställde Lars genast
hästar och ilade så fort han förmådde norrut från den stora
världsstädGn Efter ett par dagar var han i Harwich, hvarest han
hyrde sig ett rum. Då köpmannen anvisat honom denna plats
som den lämpligaste tills vidare samt lofvat, att sa fort han
vågade det skrifva till honom under namnet Arthur 1 ompson.

— 27 —
så besökte Lars Gathe ofta hamnen och allmänna platser,
gifvande sig ut för sjökapten, och öfvade sig därunder dagligen
i engelska språket.
I Februari år 1710 erhöll Lars ändtligen det efterlängtade
brefvet från London. Detta var dock ej uppmuntrande. Jakten
och lasten voro tagna och hans följeslagare hade alla blifvit
hängda. Köpmannen sände väl en större penningsumma till
Lars, men bad honom äfven att skaffa sig ur landet med det
första, ty han efterspanades af lagens väktare och skulle
råka ut för samma öde, som drabbat jaktens besättning, ifall
han blefve tagen.
Ett svenskt fartyg låg för närvarande i hamnen, och då
det skulle till fäderneslandet, beslöt Lars att på ett eller annat
sätt söka få medfölja detsamma. Huru förvånad blef ej den
unge svensken, då han vid sitt besök ombord på fartyget
igenkände kaptenen och de flesta af besättningen, hvilka alla
voro från hans fädernesocken Onsala.
Kapten Skale, en medelålders, ovanligt muskulöst byggd
man, kände mycket väl Gathes föräldrar samt ynglingen själf,
och länge dröjde det ej, innan den unge hade löfte om att
få medfölja. Det enda hindret var, att hvarje fartyg vid
denna tid noga undersöktes, då man ifrigt spanade efter den
så kallade “pretendentens“ anhängare. En man af besättningen
hade dock på utresan gått öfver bord, så att Lars
kunde gå under dennes namn, och inom kort gungade den
unge äfventyraren hän mot sitt fosterlands strand.
6 .
Kring Sveas kuster krigets fackla blossar,
Nyss vid Pultava har dess sol gått ned.
Men Stenbock öfvar sina träskogossar,
Han ordnar dem till käcka krigarled.
Hell evigt honom och den unga skaran!
1 nöden rädda de sitt land ur faran.

Men stor var sorgen under dessa dagar,
Och kungen dvaldes uti turkars land.
Man ägde föga skydd af landets lagar,
Och lösta voro många samhällsband,
Det fanns ej bröd i stugan, bäst i stallet,
Och allt det bästa folket re’n var fallet.
Kapten Skales fartyg var en ovanligt snabbseglande brigg
och liksom alla handelsfartyg i dessa tider, till en del bevärad.
Det var i slutet af Mars år 1710, då briggen för västlig storm
och så mycket segel den kunde föra, under dånande salut
ilade förbi Elfsborgs fästning och snart därefter ankrade i
Göteborgs hamn.
Inom kort hade Lars Gathe uppgjort med kaptenen, och
efter en dags vistelse i staden gick han ombord på en jakt,
som ämnade sig till Kungsbacka, och blef af skepparen på
densamma rodd i land vid den brygga, som han några år
förut plötsligen lämnat. Där stod nu den unge mannen och
blickade omkring sig. Det var den 22 Mars, och en mild
sydostlig vind förde de plaskande böljorna mot stranden.
Allt var så ödsligt och tyst. Intet af de stora magasinen
var öppet, intet sorl hördes från den långa repslagarebanan.
Allt var stilla, och en obehaglig tyngd lade sig öfver den
landstignes bröst. Han satte sig på en sten och började
genomgå sitt förflutna lif. Hans faders vrede, örfilen, flykten,
vistelsen hos sjöröfvarna och i grottan — allt framstod i bjärta
färger för hans minne, och länge dröjde det, förrän han återkom
till sig själf. Förundrad öfver den stillhet, som hvilade
öfver allt, ehuru ju dagen ej var helgdag, beslöt Lars att
begifva sig åstad till det en knapp fjärdedels mil från bryggan
belägna fädernehemmet. Ingen mötte den återkomna sonen,
och vid gården Gatan var allt lika öde. Raskt trädde Lars
in uti den för honom välbekanta salen. Denna var tom, men
från det angränsande rummet hördes ett tyst, underligt sorl.
Då Lars trädde in i denna kammare, häjdade han sig som
förstenad vid den syn, som här mötte honom.
I den sparlakansprydda sängen låg hans fader stel och
orörlig, under det att rummet var uppfylldt med tjänare och
arbetare. Vid hufvudgärden satt hans moder, döljande ansiktet
i sina händer och vid andra ändan af . sängen stod en sjöofficer.
Midt för sängen på det finskurade golfvet stod Onsalas

— 29 —
dåvarande kyrkoherde Eric Bergius. Vid åsynen af Lars
afbröt lian för ett ögonblick de trösteord, som han läste ur
den uppslagna boken, men då några halfhöga utrop af de
kringstående antydt, att ynglingen var igenkänd, fortsatte han
åter sitt bedjande.
Sakta närmade sig ynglingen bädden och, fattande sin
faders hand, böjde han sig öfver dennes ansikte. Då han
blickade in i de redan brustna ögonen, såg han, att hans
fader var död, och då han efter en stund reste sig upp sade
han till den i närheten stående officeren :
— Vår fader är död, broder Kristian! tillslut du hans
ögon, du är därtill värdigare än jag.
Härefter afiägsnade han sig långsamt.
I flera dagar kunde man nu, dels vid gården och dels
vid sjöbodarna och bryggan, se den unge Lars liksom fordom
vandra tyst och sluten, under det Kristian, som den äldre
sonen höfdes, ordnade med arbetets fortsättande och faderns
begrafning. Underliga tankar hvälfde sig i Lars Gathes själ, oroliga
som vågorna på de haf, han plöjt, och liksom dessa slungande
honom hit och dit. Att hans fader dött, utan att lian fick
tala vid honom, bedja honom om förlåtelse och säga honom,
att han var rik och oberoende — detta grämde Lars djupt.
Hvad skulle nu följa härpå? Skulle han slå sig ned i sitt
barndomshem och blifva skeppare liksom flera af hans grannar ?
Skulle han återvända till Holland, där han ägde både fartyg
och penningar? Dessa frågor trängde sig omväxlande på
honom. Emellertid var dagen för begrafningen inne, och med den
ståt, hvarmed en förmögen skeppare den tiden fördes till sitt
sista hvilorum, bragtes Andreas Börjeson i jorden. Kyrkoherden,
hvilken visste, att huset var förmöget och att han
med säkerhet kunde göra sig räkning på en hederlig likstol,
utmålade den dödes förtjänster i prålande färger. Grafölet
var storartadt, och många voro de, som drucko sitt lyst-
mäte där.
Bland de till begrafningen inbjudna grannarna var äfven
den dödes bästa vän, den stolte skepparen Hammar från
Hammarkulla, och dennes adertonåriga dotter Ingela. Ung
och af ståtlig växt samt med regelbundna om ej sköna anletsdrag
ägde denna flicka en hållning, som kunde anstått en
furstedotter; den höga pannan, den raka näsan och de mörka

30 —
blixtrande ögonen bidrogo till detta fina tycke, under det att
de sammanprässade läpparne och ett litet veck mellan ögonbrynen
tillkännagåfvo stränghet och en beslutsamhet, som af
intet kunde rubbas.
Mänga voro de ungersvenner, som slogo sina krokar kring
den vackra skepparedottern, men dä det hviskades man och
man emellan, att en af de förnämsta kaptenerna i socken vid
sitt frieri blifvit tämligen snöpligt affärdad, sä var det numera
ingen af de unga, som vågade sig pä att fria.
I barndomens dagar hade dock Lars och Ingela varit dc,
som mest dragit jämnt, och äfven då han såsom något äldre,
lik den i Lax dölingasagan omtalade Thorsten Kettilson, dåsig
och tyst vankade omkring utan att lära sig något och rätt
allmänt var ansedd för en odugling, hade hon ofta tagit hans
försvar mot de öfriga flickorna. Nu tycktes dock den stolta
mön ha skiftat håg, ty då de träffades vid grafölet efter Lars’
fader, var det knappt hon besvarade ynglingens hälsning, och,
då hon strax därefter vände honom ryggen och gick till hans
i uniform ståtande broder, kände Lars Gathe hastigt harmens
rodnad uppstiga på sina kinder. Denna känsla växte, då han
såg det gäckande leendet på den unge kapten Jöns Pehrsons
läppar, och förnam det dämpade hånlöje, hvarmed denne
hviskade några ord i örat på en annan bredvid honom stående
skeppare. Lars aflägsnade sig kort därefter och vandrade så hela
den kalla natten nere vid stranden af Strömsfjorden. Soin
barn hade den lilla Ingela alltid varit hans utkorade och ofta
hade hennes bild stått för hans syn under det äfventyrliga lif
han fört, men ännu hade han aldrig vetat, att hon så helt
intagit hans själ. Han fann, att han älskade henne och detta
med en känsla så djup, att han själf förvånade sig däröfver.
Väl visste han, att Ingela gifvit korgen åt den förmögne Jöns
Pehrson, och detta hade blott så mycket mer kommit honom
att tro, det hon höll ungdomsvännen kär, men det tycktes
nu, som hade han bedragit sig. Harm och kärlek växlade i
den unga friby tårens själ och två ting föresatte han sig: Att
Ingela skulle blifva hans brud och att Jöns skulle få betala
sitt hånfulla löje.
Det dröjde ej häller många dagar, förrän ett rykte spred
sig i Onsala bygder, att “Lasse i Gatan“ och Jöns Pehrson
i Gottskär haft en dust tillsammans, och att den senare, illa
slagen och märkt, var sängliggande i sitt hem. Från denna

- 31 —
tid gick Lars Gathe tyst och ensam och sällan säg man honom
tillsamman ens med fränderna.
En dag blefvo dock såväl dessa som grannarna högst förvånade,
då de sågo den tyste “Lasse“ iklädd ovanligt dyrbara
kläder af finaste holländska tyg, hatt med guldgalon och, hvacl
än underligare var, med svärd vid sidan; de sågo vidare, huru
han tyst som vanligt tog ut och spände för den bästa kärran
samt raskt körde ut från hemmet, utan att meddela sig med
någon. Länge stod det ej pä, förrän Lars Gathe körde in på
gården hos skepparen Jonas Hammar i Hammarkulla. Efter
att hafva bundit sin häst vid trädgårdshägnaden inträdde Lars
genom bislaget i den s. k. storekammaren.
Detta var ett stort rum, och man såg tydligt, att här
bodde rikt folk. Den högt uppbäddade pelarsängen omgafs
med sparlakan, hvars konstiga väfnad med fåglar och blad
var ett alster från aflägsen trakt. De mörka ekstolarne med
deras utskurna ryggar och lejonfötter stämde väl öfverens
med borden af samma slag. Det midt emot sängen stående
stora ekskåpet var ett mönsterverk af konstsnideri, och de
på detsamma stående silfverbandade ölkannorna voro äfven
rikt utskurna. Den stora spiseln sköt långt fram i rummet
och uppbar många koppar och muggar af utländsk tillverkning,
som visade, att husfadern tänkt på hemmet under sina resor
i främmande land.
När Lars Gathe inträdde, stannade den surrande spinnrocken,
och från den mörka soffan reste sig ung Ingelas smärta
gestalt. — Det var bra, att jag fick träffa dig ensam, Ingela! —
sade den unge mannen, sedan han hälsat. Jag har några
ord att säga dig.
— Så...å? Och detta kan ej ske i någon annans närvaro?
Det måste då vara högst besynnerliga saker, som Lars
har att förtälja. Men hvad det än må vara, så stig fram och
sitt ned! — svarade jungfrun, i det hon sköt fram en af de
prydliga stolarna samt satte sin spinnrock i gång med ett
lugn, som om hon ej haft den ringaste aning om, livad Lars
tänkte säga. Endast en svag rodnad flög lätt öfver hennes
allvarliga och bestämda anletsdrag.
Aldrig hade den unge mannen känt sig så illa till mods
förr, och oaktadt alla föresatser att visa ett orubbligt lugn
kände han, huru han rodnade — så hett hade det icke känts
om öronen ens i fäjderna med vilda sjöröfvare. Han åter-

vann sitt mod, först då jungfru Ingela efter en stunds tystniad
vände sig till honom med ett spotskt “nå... å?“
Lars Gathes rodnad öfvergick till en djup blekhet, och
med någon skärpa i rösten sade han:
— Inte hade jag tänkt, att en sex, sju år skulle så
mycket förändra dig, Ingela, så att du inte vill kännas vid
en gammal ungdomsvän, med hvilken du fordom var godt
sams. Jag minnes den tiden mycket väl och har under mina
resor i främmande land alltid kommit ihåg dig. Som ett
bevis därpå vill jag bedja dig mottaga denna föräring af mig
— det är för den skull jag kommit hit.
Med dessa ord framtog Lars en packe, som var väl invirad
i ett hvitt lärftstycke, samt lade densamma på soffan bredvid
den spinnande flickan.
— Och det var för att gifva mig denna gåfva, som du
kommit hit i dag. Lars? Och det så fint klädd till, som en
riktig adelsman? — frågade Ingela utan att se upp från sin
spinnrock eller kasta mer än en flyktig blick på den lämnade
gåfvan. Ater rodnade Lars och skrufvade sig af och an pa stolen.
— Ja! — ropade han slutligen uppspringande. — Det
var för den orsakens skull och för att säga dig, att jag ämnar
gifta mig och bedja dig bli min hustru ------------nu är det
sagdt, och jag ber dig om svar.
— Hm! — svarade Ingela och lät spinnrocken stanna.
— Underliga rykten hafva varit i omlopp om dig under dessa
år, du varit borta. Jag tror visserligen inte på allt, men
min far har för resten helt nyss gifvit sitt löfte om mig till
en annan. Härvid lekte ett löje kring hennes mun, och med en stolt
knyck på hufvudet började hon åter spinna.
— Lätt har det nog varit att tala illa om mig, då jag-
varit frånvarande; men inte vill jag råda nagon att upprepa
snacket, när han står ansikte mot ansikte med mig. Har din
far lofvat din hand åt någon, så må det bli min sak att förmå
honom till att ändra sig — forsatte Lars och tilläde: Nu är
frågan, om du vill ha mig till man eller om du väljer en
annan. Har du redan gjort ditt val, så säg mig redligen till!
Hvem det är, vill jag inte veta — och jag skall inte pina dig
längre med min närvaro.
Det var ej utan, att dessa ord tycktes inverka på Ingela,
ty hon upphörde att spinna och betraktade allvarligt den

— 33 —
unge mannen, som under det han talade hade rest sig upp
•och i sin fina dräkt långt ifrån tog sig illa ut, där han stod
med armbågen stödd mot den höga stolskarmen.
— Då du nu talat öppet till mig, må äfven jag låta dig
veta mina tankar, — sade Ingela och fortfor efter ett kort
uppehåll: — Sätt dig ned, Lars, och hör mig, äfven om du
«kulle tycka mig tala besynnerligt. Du minns min morfar —
han är- död nu — men under det han lefde var det han, som
uppfostrade mig, lärde mig skrifva och läsa samt underhöll
mig med sina tusentals olika berättelser om krig och hjältar,
om stora bedrifter och raska handlingar. Hans namn var,
som du vet, Hjelm — och han hade själf varit med om mycket
af det, som han berättade. Jämt voro vi bägge tillsammans;
jag råkade sällan några jämnåriga flickor, men fick däremot
ibland deltaga i gossarnes lekar. Det är väl på så sätt jag
blifvit olik andra flickor — min håg ligger åt det nya, det
ovanliga, och det förefaller mig, som jag aldrig skulle kunna
gifta mig med en hvardaglig man. Far har lofvat min hand
at Jöns Pehrsson i Gottskär, men lagen kan ej tvinga mig att
säga “ja“ i brudstolen, och aldrig blir Pehrsson i Gottskär
min man. Detta är hvad jag har att säga dig, men något
löfte gifver jag dig inte... ännu.
Hon afbröt plötsligen sitt tal:
— Ser jag rätt, så kommer far där nedifrån sjön. Jag
har många frågor att göra dig... Det blir nog bäst, att jag
seglar öfver till Ramnö i morgon; kom dit på eftermiddagen!
Härmed tog Ingela sin gåfva och gick in i ett närliggande
rum, hvarifrån hon dock samtidigt med fadern äter inträdde
i storstugan. — Se, Lars här! — sade skeppar Hammar, då han fick
se liars. — Och så grann sedan! Välkommen emellertid och
sitt ned, min gosse! Du, Ingela, kunde gärna ta in något att
fägna vår gäst med.
Då dottern lämnat rummet, närmade Lars Gathe sig
värden och sade:
— Då jag ämnade hälsa på min fars bästa vän, ville jag-
klä mig därefter.
— Tack ska’ du ha, Lars! Ja, far din var allt en af de
raskaste karlar, vi hade här i församlingen, och maken få vi
allt se oss om efter. Det vore väl om ni, pojkar, visade er
brås pä honom. Nå! Nå! Hvad Kristian beträffar så är han
redan löjtnant och kan bli något af med tiden, men du, min
Konungens kapare. 3

— 34 —
käre Lars, — livad har du egentligen sysselsatt dig med
under den långa tid, du varit borta. Först trodde vi, att du
drunknat, och far din och jag talade många gånger om dig —
han saknade dig allt, — men sedan kommo åtskilliga rykten
i svang om dig, och en del af dem voro inte för vackra.
— Min far och jag skildes just inte som vänner — jag
var yngre då och var något för het utaf mig, — svarade Lars
Gathe undvikande. — Emellertid blef jag upptagen af ett danskt
skepp och följde med detsamma. Det var bestämdt till Medel-
hafvet. Sedermera har jag seglat som hvarje annan sjöman,
än med engländare och fransoser, men mest med holländare,
och då lyckan stått mig bi, så har jag allt samlat mig några
holländska dukater, som kunna bli nyttiga att ha, om det
skulle falla mig in att sätta bo en gång, — slutade Lars
med en aktgifvande blick på den dryge skepparen.
— Åhå, min käre Lars! Ser man på bara, — har redan
tänkt på att gifta dig? Det är också det bästa, att det sker
i ungdomen. Min Ingela skall väl stå brud i höst eller nästa
vår, kan jag tro; jag har lofvat henne åt Jöns Pehrsson i
Gottskär. Riker karl, har hus och gård och två skutor på
vattnet. Nu var det skepparens tur att listigt betrakta den unge
mannen, och svårt är att säga, hvilken min denne hållit, om
icke Ingela nu inkommit med två stora silfverbägare fyllda
med öl.
Då Lars druckit, steg han upp, och efter att hafva tagit
höfviskt afsked al skepparen och dennes dotter, löste han sin,
häst och återvände hem. 7 .
Nu glittra och gnistra vågor små,
När vårsol mot väster sig sänker;
Kvällsbrisen ökas, och böljan blå
Sitt skum öfver skären stänker.

— 35 -
Hon porlar och brusar glädtigt vid strand,
Där fiskarne slå sina ringar,
Kyrkan lyser i kvällsolens brand,
Ocb klockan från tornet klingar.
Yidt flyger ljudet kring land ocb sjö,
Kring skeppen på Strömsfjorden gunga;
I fjärran de dallrande tonerna dö,
Men lärkan i höjden börs sjunga.
I den vackra kvällen styrde en liten vässing för fulla
segel från Gottskärs fiskläge in i lä om Ramnö och lade till
vid en berghäll. Redan en timme förut hade en skeppsbåt
anländt till ön och lupit in i den så kallade klykan, hvarest
farkosten var väl gömd. Det var jungfru Ingela Hammar och
Lars Gathe, som stämt möte på ön.
— Nå, det var väl att du kom! — utropade ynglingen,
som varit först till städes. — Jag har varit riktigt orolig, under
den tid jag väntat, och trodde knappt att du skulle komma.
— Ännu har jag aldrig brutit ett gifvet löfte! — svarade
Ingela stolt.
Hon fortsatte:
— Jag har tänkt mycket på ditt förslag, ty jag har tyckt
mest om dig af alla mina ungdomsbekanta. Dock måste du
utan minsta svek för mig omtala de öden du haft under dessa
år, då du varit borta från hemmet, ty därom har jag hört
konstiga saker. Sedan du gjort detta, skall jag göra dig
ännu några frågor; det beror på dina svar, huruvida vi blifva
man och hustru eller icke.
Något förvånad men i grund och botten rätt belåten, teg
Lars Gathe en stund och öfverlade med sig själf. Hans beslut
var dock snart fattadt, och efter någon tvekan berättade han
uppriktigt för den unga skeppardottern hela sitt föregående
händelserika lif. Ingela, som med största uppmärksamhet
lyssnat till den långa berättelsen, tycktes allt mer och mer
road däraf, och då Lars, ehuru blott i förbigående, omnämnde
de penningar, han hade insatt i Rotterdams bank, nickade
hon bifallande. När Lars slutat att förtälja, sade flickan:

— 36 -
— Jag ger dig mitt ja-ord och lofvar att inte skänka
bort det igen, så länge du lefver. Men kom ihåg, att min
far har gifvit sitt samtycke åt Jöns och att det blir din sak
att få honom till att åtra sig. Far vill, att Jöns och jag
skola gifta oss nästa vår, och till dess har du tid på dig att
reda härfvan.
— Gu’ signe dig, Ingela! — ropade Lars, i det han
sprang upp. — Du är just en sådan kvinna, som likar mig
bäst, och det svär jag, att du nästa år skall vara min maka.
_ Godt! — sade Ingela. — Där borta ser jag Olle
Hanssons båda pojkar; ropa an dem och låt en af dem segla
hem i din båt, så kunna vi båda följas åt i min — ty numera
må det gärna bli allom veterligt, att vi varit här tillsammans.
— Det var ett besynnerligt äfventyr, som hände mig
dagen innan du kom hem, — sade Ingela under hemfärden.
— Du påminner dig kanske från vår barndom en liten flicka,
som var dotter till en tatterska? Hon hette Aima.
— Ja, jag vet, hon var gamla Lariskas dotterdotter, en
liten svart unge, något yngre än du. Lefva de båda ännu ?
— Ja, men den gamla tatterskan är det snart ute med;
hon har legat för döden ett par månader. Jag har brukat
ibland gå in till dem och har då haft med mig något smått,
ty de äro ytterst fattiga. Då jag var där sist och just skulle
gå min väg, fattade den gamla käringen min hand och sade:
“Kära jungfru Ingela, låt mig se i er hand litet, så att jag-
får betrakta edra lifslinier — måhända kan jag båda er något
godt!“ Det var verkligen mera för att göra den gamla till
viljes än af nyfikenhet som jag lät henne spå mig. Och vet
du, hvad hon spådde?
— Nej, att du skall bli drottning kanske?
— Inte alldeles; hon sade: “Edert lif, jungfru Ingela,
skall bli långt och lyckligt, men icke med den som nu slår sina
bukter för er, utan med en annan, som kommer ifrån västerns
haf; genom honom skall ni stiga högt i värdighet. Han skall
varda väl så rik och mäktig på sjön som någon af de sjökonungar,
som fordom härskade i dessa bygder ...“ Hvad
säger du om det? Låt nu se, att du gör gummans spådom
till verklighet! Den unge mannen syntes ej nära någon misströstan, da
han nu styrde in i Gottskärs hanm samt lade till vid en af
de mindre stenbryggorna.

, js&füfe VSs
KS. -
[SRS?)#5*
An nu h ai aid ri brutit ett gifvet lötte!» svarade Ingela stolt.

fa W1«; ■ i . "i:;

- 37
Det var nog ingen balsam för skeppar Jöns Pehrssons
sveda, när han af skvallerlystna grannar underrättades om,
att Lars i Gatan och Ingela Hammar tillsammans kommit
seglande från Ramnö, där de hållit till el t par timmars tid.
Dagen därpå sutto Lars Gathe och hans broder Kristian,
språkande med hvarandra i lillekammaren på gården Gatan.
Denne lillekammare utgjorde, liksom ofta på den tiden, ett
förvaringsrum för alla de saker, som ej nyttjades i hvardagslag
— ett slags museum med vapen och dyrbarheter, som tillhört
för länge sedan afsomnade fäder — och var äfven ansedd
som det förnämsta rummet i huset. Här mottogs med gammaldags
gästfrihet den främmande, som ansågs så stor heder
värd, och här fick han äfven bo under besöket.
Den af fyra stolpar uppburna, ofta rikt utskurna samt
med tjocka ejderdunbolstrar och brokiga täcken högt uppbäddade
sängen, hvilken för ägarne till gården led efter led
tjänat till brudsäng, var jämte det snidade ekskåpet det viktigaste
husgerådet i denna kammare. Här höllos alla viktiga
samtal, här varnades och förmanades den uppväxte ynglingen,
när han första gången lämnade hemmet, här utdelades moderliga
råd till den unga bruden, som strax därefter skulle i
storekammaren vigas med sin tillkommande make, och hit
inflyttades ofta den döende husfadern för att, omgifven af
släktens minnen, utdela sin välsignelse till de efterlefvande.
De bägge bröderna, som nu sutto språkande i Gatans
lillekammare, voro tämligen olika. Kristian var lång, senfull
och smärt, med mörka ögon och hår samt ett svart, väl
vårdadt kindskägg; Lars åter var något kortare till växten,
bredaxlad och ljuslett, endast ett tunnt tjun betäckte hans haka,
och till följd däraf, att han gick något framåtlutad, föreföll
han mindre än han i verkligheten var.
Kristian satt vid det intill fönstret stående bordet, då
Lars plötsligen fick se kapten Hammar, som med stora steg
nalkades gården. I största hast gaf Lars den förvånade
brodern del af sin förlofning med Ingela. Kristian reste sig
upp och frågade allvarligt:
— Har du fått jungfru Ingelas och hennes faders samtycke?
— Hennes “ja“ har jag fått och faderns skall jag nog
få. Men gå nu och för in gubben hit, så får du väl själf höra.
Kristian gick och återkom om få minuter med skepparen.

- 38 —
— Det var bra, att jag träffade dig, din förbannade pojk-
slyngel ! — utbrast denne genast han fick sikte på Lars. — Hvad
hade du på Kamnö att göra i går, och hvem lofvade dig att
följa min dotter därifrån? Hennes rykte är för godt för att
råka i händerna på en sådan där äfventyrare som du och...
— Först och främst, — af bröt Lars Gathe lugnt, — får
jag underrätta kapten Hammar, att jag ingalunda är någon pojk-
slyngel eller äfventyrare utan heter Lars Gathe och är min
egen man, och för det andra vill jag besvara eder fråga, om
hvad jag gjorde på Kamnö i går, och mitt svar lyder så: Jag-
friade till jungfru Ingela Hammar och jag fick hennes “ja“.
Jag ämnade med snaraste göra besök hos er för att begära
ert samtycke. Då jag nu har lyckan att se er här, får jag
således i min broders närvaro anhålla om eder dotters hand.
— Jag tror, att ungtuppen börjar kackla redan, — svarade
kaptenen föraktligt. — Men förr skall Onsala kyrka få torn i
öster än du, din ynkrygg, får mitt bifall här vid lag; om det
ändå hade varit din bror, men en sådan där odåga, som
hvarken har hus eller hem och inte ett öre i penningpungen
— åh, fy tusan, en sådan slyngel!
— Det skall jag säga er, kapten Hammar, — sade Lars
Gathe och gick vredgad kaptenen in på lifvet, — att vore det
inte för det ni är jungfru Ingelas far, så hade jag för länge
sedan kastat er ut genom dörren, ty det är första och sista
gången, som jag tillåter en sådan där bondskeppare så tilltala
mig pä min egen gård och grund, som jag till hälften
ärft och till hälften köpt för mina egna, ärligt förvärfvade
