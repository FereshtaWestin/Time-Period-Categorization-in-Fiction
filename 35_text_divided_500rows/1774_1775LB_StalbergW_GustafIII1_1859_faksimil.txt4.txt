och sjelfherr skare.
Han teg, emellertid, snarare emedan han var stött,
än emedan han var rädd.
»Nå, vidare!» frågade kungen efter en paus.
»Vidare?» upprepade Badin surmulen.
»Ja, vidare. Hvad vet du mera?»
»Ingenting, Majestät.»
»Ingenting! Vill du svara mig, Badin?»
»Ja, Majestät.»
nEh bien! hvad säger folket om prinsessan?»
»Äh, det vill Majestätet inte veta.»
»Visst vill jag veta det. Förtalar man henne?»
»Nå, ja; inte för det jag vill springa med sqvaller,
men...» »Hvad för men?»
»Men, folket ljuger, Majestät!» yttrade Badin med

värma, efter några sekunders paus. »Låt oss icke tala
derom, Majestät; folket har elaka tungor.»
»Välan!» sade kungen efter en paus. »Du får gå,
Badin. Det är långt lidet på natten och du kan vara
sömnig. God natt med dig.»
Morianen bugade, på sitt klumpiga sätt och gick.

Y.
Porträttet.
Den sköna grefvinnan von K . . . satt, en förmiddag,
ensam i sitt kabinett. Hon var nedsjunken i ett hörn
af den mjuka hvilstolen, som stod midt på golfvet,
med ryggstödet vändt åt den dörr, som ledde till det
inre af våningen, och hennes hufvud hvilade beqvämt
mot dynan af detta höga ryggstöd, medan ögonen med
ett uttryck af innerligaste välbehag hvilade på ett litet
blänkande föremål, som den högra handen omfattade.
Grefvinnan var i förmiddagstoilett, alldeles icke beredd
på att visa sig för någon främmande. En bländ-
hvit, fotsid pegnoir föll i rika veck omkring hela hennes
vackra figur, en den tidens morgonmössa, kallad douce-
sommeille, betäckte helt och hållet det ännu opudrade
och ofriserade håret, och ett par näpna tofflor af rödt
sammet med guldbroderi omslöto de på en pall hvi-
lande, bildsköna fotterna.
Hon var hänförande, äfven i denna morgonneg-
ligée; ty en skön qvinna behöfver icke blommor och
juveler, för att tjusa och blända . . . hon kan vara intagande,
farlig, förförisk, äfven dem förutan.
»Porträttet är likt. . . ofantligt likt,» sade hon till
sig sjelf, »och medaljongen är lagom stor. Den unge
malaren har gjort sin flit. . . jag trodde aldrig att han
så skulle kunna lyckas.
»Ack!» fortfor hon, i det hon med ännu större
uppmärksamhet betraktade medaljongen, »det är som

om jag såge honom lifs lefvande inför mig, den stolte
och ointaglige baron Sinclair. — Stolt! . . . ointaglig!
. . . Ja, så kallades han af alla fruntimmer, intill
dess hans hjerta fastnade på Anna Ekeblads trollkrok.
Fördömdt, att hon icke blott skulle komma så tidigt
med i stora verlden, men att hon, till och med, skulle
komma till hofvet! Intill dess hade jag dock hopp, att
slutligen kunna besegra vår tids Endymion; men från
det ögonblick Anna Ekeblad här uppträdde, märkte en
hvar ganska väl orsaken till den unge baronens köld,
märkte, att han dock icke var så skottfri för Annas
pilar, som jag och flera andra hade inbillat sig. Anna
är hans bleka Luna . . . det är hon, som kysst hans
slumrande hjerta vaket, och det sedan flera år tillbaka.
»O, hvad jag hatar henne! . . . Icke för det jag
just älskar Sinclair mer, än många andra unga män,
såsom till exempel hertig Fredrik och kammarherrn
Stjerncrona; men det förargar mig. . . det retar mig,
att någon man skall finnas som kan skryta af att hafva
motstått mig . . . mig, som eljest med ett halft leende
kan lyckliggöra så många.
» Om jag blott visste ett medel att underrätta Anna
om, att äfven jag eger hennes älskares porträtt, medan
hon tror sig vara, den enda, som kan fröjda sig åt
en sådan skatt! . . . Om hon visste, att äfven jag . . .
»Dock — hvad säger jag! . . . Detta porträtt är
ju icke min tillhörighet. . . Jag måste ju redan i dag
lemna det i kungens händer. Ack, att jag hade beställt.
ännu en kopia!
»Kungen! ... ja, kungen skall ega denna medaljong
. . . det var för hans räkning jag beställde den.
Kan väl någon fatta en sådan besynnerlighet? Kungen
låter beställa porträttet af en karl... af en bland sin
brors hofmän — och det i största hemlighet. . . och
det genom ett fruntimmer! . . . Hvarför vill han hafva
det? . . . Hvad ämnar han göra dermed? — Förunderliga
gåta! »Och likväl. . . likväl har han någon mening härmed;
ty, känner jag vår snillrike Gustaf rätt, så vänder
han icke ens en hand, eller tar ett steg, utan att
han dermed har någon särskild mening.
»Skada, att jag icke får behålla det!» fortfor hon
efter en paus. »Om jag blott finge hafva det qvar

under några dagar! . . . Men nej . . . kungen vet, att
det nu är färdigt. . . han längtar att se det. Han
skall på drottningens picknick i afton nog finna tillfälle
till några minuters mellan-fyra-ögon med mig och
då skall han begära det af mig.
»O, du är dock skön, du stolte, du elake !» utbrast
hon i det hon tryckte en varm kyss på medaljongen
. . . »Din kärlek vore något, för hvilket det
dock lönade mödan att arbeta . . . att intrigera. Ack
ja! ännu har jag icke tröttnat. Ännu skall jag trotsa
dig, du intagande bilds ännu mera intagande original.
Jag måste påfinna något medel att låta Anna veta . . .
Dock nej ! . . . vansinniga föresats! Jag skall ju redan
i afton lemna medaljongen till kungen.»
Och ännu en gång försjönk hon i den kära bildens
betraktande, ännu en gång och flera gånger . . . och
många, många gånger tryckte hon den till sina läppar,
då, utan att hon hade hört det ringaste ljud-af steg
på den mjuka mattan, ett par händer fattade om hennes
hufvud och höllo för hennes ögon, sa att hon ej
kunde se.
Grefvinnan uppgaf ett rop af förskräckelse. Att
det var ett par karlhänder, det kände hon och hvem
annan än hennes man kunde de tillhöra? — Och han
— han var ju så svartsjuk! ... O, min Gud!
Ändtligen gjorde hon en förtviflad ansträngning,
för att befria sig från de förskräckliga händerna och
såg, då hon vände sig om, icke sin mans anlete, utan
anletet af den alltid så stränge och allvarsamme grefve
Ekeblad, hennes mans vän.
»Herr riksråd!» stammade hon förlägen och sprang
upp från stolen.
»Jag ber tusen gånger om excuse, min grefvinna»
yttrade den gamle ädlingen. »Jag har sökt von K . . .
i hans rum*, men som han redan har farit ut, ville jag
gå den här vägen, som är ginare, för att komma ut i
tamburen. Jag anade icke, att jag här skulle finna
fru grefvinnan . . . och det under den angenämaste af
alla sysselsättningar — den, att betrakta sin mans
porträtt.» Det låg en bitande ironi i tonen, hvarmed
riksrådet yttrade dessa ord.
Yid det att grefvinnan rusade upp, hade det olycksaliga
porträttet glidit ner på mattan och innan hon

ens tänkte på att återupptaga det, var det redan i gref-
vens händer.
»Dock . . . hvad ser jag?» sade han, »det är ju
icke er mans . . . det är en annan herres porträtt, som
ni så der öfverhopar med de kärleksfullaste smekningar!
Det är, om jag icke bedrar mig, porträttet af
min slägting, unge baron Sinclair. Akta er, fru gref-
vinna! Det var icke er bedragne man, som öfver-
raskade er; men det var hans vän och det torde vara
lika farligt.» »Icke alldeles lika farligt,» genmälde grefvinnan,
som nu hade något hemtat sig efter sin första bestörtning.
»Min man är svartsjuk, som en tiger... jag
vet det väl; han alarmerar sig både med och utan anledning.
Men ni, herr riksråd ... ni skall icke väcka
hans misstankar, hvilka i alla fall vore ogrundade. Ni
skall icke störa friden mellan ett par makar, och det
för en bagatell.»
»Och om jag ändå gjorde det?» ropade riksrådet
med ifver! . . . »Om jag icke ansåge det för en bagatell,
att en gift hustru, moder till flera barn, gör sådana
sottiser bakom sin mans rygg? . . . Om jag funne
det skurkaktigt af min hustrus systerson, att, medan
han friar till min dotter, medan han sätter den arma
unga flickan en hel hop myror i hufvudet, trotsar mig,
såsom familjefader, och stör hela hemfriden hos oss,
att han, under allt detta, skänker sitt porträtt åt ett
annat fruntimmer, åt en gift fru! . . . Om ...»
»O nej! nej, grefve Ekeblad,» föll grefvinnan honom
i talet, »det har baron Sinclair visst icke gjort. —
Han har icke skänkt mig porträttet. , . han vet ej ens,
att det existerar.»
»Vet han icke? Och hur har det då kommit i fru
grefvinnans händer?»
»Det är min hemlighet.»
»Hemlighet! Alltså ändå en hemlighet; men som
jag gerna ville hafva afslöjad. Jag vill ej att min unga,
menlösa dotter skall bli dnpe för sådana intriger . . .
Jag ville gerna, att både hon och hennes andligen
blinda mor skulle upplysas om förhållandet. Några få
ord af mig om den här affären skulle bota dem bada,
ty de finge då lära känna bedragaren.»

»Men så hör då upp, herr grefve, att storma och
förifra er, och värdes med sans lyssna till hvad jag
talar. Inför Gud och allt hvad heligt är svär jag, att
grefve Sinclair älskar mig lika litet, som detta kalla
ansigte under glaset hör hvad vi nu tala. Jag upprepar,
att han ej vet af porträttets tillvaro och att det
icke är mitt. Redan i afton, på drottningens fete, måste
jag lemna det till den person, hvars egentliga tillhörighet
det är.»
»Hvem är den personen? En dame, naturligtvis?»
»Det får jag icke säga.»
»H varför?»
»För det jag gifvit ett heligt löfte att förtiga det.»
»Anser äfven ni era löften heliga, min grefvinna?»
»Herr grefve! jag kan ej inse hvad som berättigar
er att göra mig en sådan förolämpande fråga.»
»Såå? Men om jag ville uppräkna skälen, skulle
ni snart inse att de äro mångfaldiga. Emellertid, sköna
grefvinna, skulle jag väl vilja sätta er ordhållighet på
prof. — Vill ni bevisa mig en godhet?»
»Ja, om jag Tzan.n
»Ni kan, min grefvinna. Ni kan gifva mig ett löfte
och ni kan svika det. Men då vet också jag, hvad
jag gör.» »Tala, herr riksråd!»
»Ni sade ju, att ni i afton, på drottningens picknick,
måste lemna porträttet till dess rätte egare.»
»Jag sade det och det är så.»
»Nå väl! kan ni och vill ni laga så, att det dessförinnan
kommer för min dotters ögon, kommer till
hennes vetskap, att ni eger det?»
»Att jag har det i mina händer, menar grefven.»
»Som ni vill; men Anna måste tro, att Sinclair
sjelf gifvit det åt er.»
»Jag lofvar er det, herr riksråd. Anna skall bli
bedragen, liksom ni i början blef; men hon skall ej
bli upplyst om misstaget, såsom ni har blifvit.»
Grefve Ekeblad gjorde en åtbörd, som om upplysningen
ej velat rätt gå in i hans gamla envisa huf-
vud; men han fann ej sin räkning vid att längre disputera.
»Godt, min grefvinna!» sade han, »ni vet ej hvil-
ken stor välgerning ni gjorde, om ni komme Anna att

45 —
tro, det Sinclair är henne otrogen. Då först blefve
hon botad för en kärlek, som jag, hennes far, aldrig
kan gilla. Ingenting annat kan bota henne, än öfver-
tygelsen om att vara bedragen. Jag vet, att denna
upptäckt skall kosta hennes hjerta dyrt, och jag beklagar
henne, det stackars dårade barnet. Men den
qvinliga stoltheten skall dock komma henne till hjelp
och hon är för ung ännu, för att öfverlemna sig åt en
långvarig sorg.»
nJag tror som ni, herr grefve.»
»Det är således öfverenskommet, min grefvinna?»
»Det är öfverenskommet.»
»Jag anser det så. Och nu — ömsesidig tystnad
med alltsammans! I öfrigt litar jag på er, fru grefvinna.
Det ligger i ert intresse att göra mig till viljes;
ty jag är en farlig karl. . . jag vet en hemlighet. —
Farväl!» Länge satt grefvinnan och blickade åt dörren sedan
den tillslutit sig efter grefve Ekeblad.
»Den gamle tvärviggen!» utbrast hon ändtligen.
»Dock . . . han har rätt. . . det skall bota Anna . . . det
blir en radikalkur. Hon förskjuter honom . . . hon hatar
honom. Förbindelsen dem emellan upplöses och . . .»
Hon hörde en knäpp i rummet utanför och skyndade
att gömma porträttet.
Det var tråkigt på drottningens fete, stelt och tråkigt,
liksom tillställarinnan sjeTf. Kungen kom sent.
Han var tankspridd och mulen och syntes icke ens
göra sig något besvär med att dölja det. Drottningens
blickar följde honom med ett uttryck af ömt bekymmer
och i hennes ansigte stod tydligt att läsa denna önskan:
»O, att jag såsom maka finge min hälft af dina
sorger!» Men så läste icke Gustaf i Sophia Magdalenas anlete.
Han fann henne blott mera odräglig, ju mer bekymrad
han var och han flydde blott längre och längre
bort ifrån henne.
Sinclair var ej med på picknicken, ty hertig Fredrik
var, till följd af en lindrig opasslighet — som det
föregafs -— hindrad att hörsamma drottningens bjudning.
Man fick dock efteråt veta, att han hade varit

på Fredrikshof, för att sällskapa ined sin fru moder
enkedrottningen, medan prinsessan var med på festen.
Anna Ékeblad, som icke heller i afton hade sin
mor med sig, utan följde med grefvinnan Meyerfelt,
var mycket nedslagen och tungsint. Hon hade så säkert
räknat på, att få träffa den älskade och vexla med honom
några förstulna ord och blickar och det felslagna
hoppet gjorde henne nedstämd. Men grefvinnan von
K . . . gladde sig åt Sinclairs uteblifvande: det var,
som det hade varit bestäldt för det värf hon hade att
utöfva. Länge passade hon, innan hon med Anna kunde
få ett ensligt samtal; ändtligen lyckades det. Anna
var, för ett ögonblick, ensam i toiletten, då man ej
räknar den derstädes tjenstgörande mamselln, som stod
och fästade en från Annas klädning nedfallen bandros.
Grefvinnan K . . . gick dit in och då rosetten var
fästad vinkade hon åt Anna, hvarefter de båda gingo
in i ett sidorum.
»Ser du,» sade hon och drog upp den olycksdigra
medaljongen, som hon på en guldkedja bar gömd i
barmen, »är icke detta bra likt originalet?»
Anna tittade nyfiket på medaljongen; men då hon
fick se de bekanta dragen, dessa kära, älskade drag,
som hon från barndomen burit i sitt hjerta, då bleknade
hon och uppgaf ett sakta rop, samt syntes färdig
att sjunka till golfvet.
Grefvinnan K . . ., helt förskräckt, drog henne ned
på en soffa och gaf henne vatten.
»Hvems är medaljongen?» frågade Anna matt.
»Min,» var det lakoniska svaret.
»Ja, men, hvems är porträttet?»
»Det måtte du väl se.»
»Hvem har målat det?»
»Det vet jag icke.»
»Af hvem har du fått det?»
»Det talar jag icke om.»
»O, det är förfärligt!» suckade Anna och sjönk
ihop, som en bruten lilja. Hon talade intet ord vidare
. . . hon såg icke ens på sin förmenta rival, som
emellertid smög sig bort derifrån.
Ändtligen vaknade Anna upp ur sin sinnesdvala
och fann sig ensam i det lilla halfdunkla rummet. Lik-

som skrämd af denna upptäckt. . . liksom rädd, ätt
här kunna blifva öfverraskad af — Gud vet hvad? —
reste hon sig upp ur soffan, skyndade tillbaka till hvimlet
i de grannt upplysta salarna, uppsökte der sin far
och bönföll, som en nåd, att genast få begifva sig hem.
Fadren blef förskräckt af hennes blekhet. Han
trodde att ett allvarsamt illamående var å färde, begrep
genast, att den uppgjorda planen hade lyckats,
men började frukta, att han spelat ett för högt spel.
I en af den stora festsalens djupa fönstersmygar
stod, emellertid, ett par personer, inbegripna i ett ilrigt,
men hviskande samtal.
Det var kungen och grefvinnan von K . . .
» Mycket likt! . . . mycket väl utfördt och fint ar-
betadt!» yttrade kungen, i det han betraktade det
förargelseväckande miniatyrporträttet.
Grefvinnan, som stod gömd bakom den tunga damastgardinen,
jakade till kungens yttrande.
»Det är en lofvande talang,» återtog Gustaf. »Den
unge artisten kommer att göra en lysande carriere,
helst som jag, till en början, ämnar grundlägga hans
fortune. Haf tack, sköna grefvinna! Så snart ni behagar
nämna mig målarens arfvode och juvelerarens
pris, skall jag hafva nöjet honorera hvad ni för min
räkning rembourserat. I öfrigt förblifver jag er gälde-
när, tills vidare.»
»Min gäldenär, Ers Majestät!»
»Ja, ty ni har gjort mig en tjenst och den ena
tjensten är den andra värd.»
»Men ... jag begriper icke ...»
»Hvad jag skall göra med en karls porträtt, menar
ni,» föll kungen henne i talet. nNdmporte, madame,
om ni också icke begriper med ert vackra hufvud,
blott ni kan tiga med era förtjusande läppar. Det vore
väl en exagerad fordran af mig, eljest, om jag icke
visste, att äfven en qvinna kan förtiga en hemlighet,
då hon dertill forceras af egna fördelar, men ock endast
då.»
»Jag får i underdånighet anmärka, att jag ej förstår
ett ord, af hvad Ers Majestät har nåden yttra.»
»Såå? . . . Eli bien, jag måste då exprimera mig
tydligare. Hör på! Jag vill icke hafva den här porträtthistorien
känd, som ni vet, och jag befaller er

således att tiga dermed. Men som jag vet, att det är
svårt för en qvinna att tiga, så vill jag prevenera er
om, att i samma stund ni talar, talar äfven jag.v
»Ers Majestät talar?»
»Jag talar, min grefvinna. Er man, den för öfrigt
estimabla menniskan, har dock begått två stora betiser:
den första, att vid äldre år gifta sig med en ung
skönhet, den andra, att ej kunna raisonnera bort sin
svartsjuka. Jag vet, att han stundligen tourmenterar
er med sina misstankar, ehuru han ännu icke vet sig
hafva någon bestämd anledning. Från den stund, der-
emot, som han blefve öfvertygad om att hafva rätt,
skulle ni förgäfves räkna på hans tolerans. Han skulle
begära äktenskapsskillnad, eller, i lindrigaste fall, genast
föra er bort från hofvet, från hufvudstaden, till
någon af sina egendomar, der han visst satte er i
glasskåp, »
»Ers Majestät har fullkomligt rätt; men. . .»
»Låt mig fullfölja,» af bröt henne kungen. »Jag
ville blott säga, att om er man, den pedanten, visste
hvad jag vet, så hade mitt hof, ma foi, längesedan en
prydnad mindre.»
»Och hvad vet Ers Majestät?» frågade grefvinnan,
midt emellan löje och fruktan.
»Hvad jag vet? . . . Har jag icke sett er mottaga
en billet-doux af Stjerncrona och ge en annan i stället?»
»Det var en visa, Ers Majestät,» sade grefvinnan.
tvingande sig att skratta.
vAh, la belle chansonlr, utropade kungen, som nu
började blifva lifvad af samtalet. »Jag känner till sådana
visor. Passons la-dessus! — Men var det väl
också en visa, eller var det refrainen till en visa, då
jag såg er ge min bror hertig Fredrik en kyss?»
»Ack, Ers Majestät hertigen röfvade den af mig.»
»Detta förutsätter dock, att han vågade,» genmälde
kungen. — »Hå väl, min grefvinna, jag-är ingen pedant,
som ni vet, och mitt hof är, malheureusement,
icke beryktadt såsom någon sedlighetens plantskola.
Men med er man är det une autre chose. Den beskedlige
grefven följer den gamla slentrianen och förstår
icke raljeri, då det är fråga om dygd och ärbarhet.
Mitt råd till er, sköna grefvinna, är således det, att
ni ständigt måtte vara på er vakt, hvad era handlingar

49 —
beträffar. Och hvad angår vår porträttaffär, så varnar
jag er ännu en gång för att hafva någon öfverflödig
fiue de bouche, ty då . . . Ni förstår mig.»
”Jag förstår och tackar Ers Majestät underdånigst
för varningen. »Och ni rättar er derefter?»
»Det gör jag, Ers Majestät.»
»Godt! Sedan vi nu stillat hvarandras inquictude,
i fråga om tiga, så har jag en fråga att göra er. Har
någon sett er innehafva Sinclairs porträtt?»
Grefvinnan svarade icke genast; hon slog ned ögonen
och darrade synbart.
Gustaf upprepade sin fråga, men ännu följde intet
svar. Grefvinnan såg ut som en lifdömd.
Kungen blef otålig.
»Jag befaller er att tala,» sade han. »Hväd skall
det heta, min grefvinna, att jag ej får svar?»
»Yälan, Ers Majestät,» sade hon då, dragande
djupt efter andan. »Jag skall tala och måtte Ers Majestäts
dom utfalla huru som helst, så svär jag, att
jag icke med berådt mod yppat hemligheten.»
Och nu förtäljde hon, utförligt och sanningsenligt,
sa väl sitt samtal med grefve Ekeblad, som med dennes
dotter, angående porträttet.
Utan att med ringaste ord falla henne i talet, hade
Gustaf hört henne ända till slutet. Då hon tystnade
sade han :
nJag var således icke nämnd? Jag blir således
icke komprometterad?» »Nej, vid Gud, Ers Majestät, det är jag ensam,
som är komprometterad inför både far och dotter, såsom
den, hvilken har en hemlig kärlekshandel med
Sinclair.» »Det skulle göra mig ondt, att hafva exponerat
er, min grefvinna,» yttrade Gustaf, allvarsamt, »i fall
ni vore en annan, än den ni är. Men, fullt värdig,
som ni är, att i fråga om skönhet och älskvärdhet kunna
sättas au niveau med äfven de utmärktaste damerna
här vid hofvet, är det ju så naturligt att ni måste ha
adoratörer. Ni chagrinerar er väl icke så mycket, om
nagon tror den stolte och noble Carl Sinclair vara
deribland?»

„Åh nej, Ers Majestät,» svarade grefvinnan, förtjust
öfver att samtalet hade tagit en sådan vändning.
Men Gustaf blef knappast allena med sina tankar,
förrän han grubblade öfver huru slumpen redan hade
ledt till det mål han med porträttet åsyftat.
»Hon har ju nu redan sett hans konterfej i en annans
... och just i den farliga qvinnans händer,» sade
han för sig sjelf. »Det är ju allt hvad som behöfs.»

VI.
Badin på Dårhuset.
Har ni hört hvad som händt? — Har ni hört den
stora nyheten? — Kors i alla verldens tider! — Det
är ju alldeles förskräckligt! — Hvem skulle väl hafva
kunnat tänka sig något dylikt ?»
»Hvad är det då? . . . Nå, men så säg, då? . . .
Kan man då ändtligen få veta hvarom frågan är?»
»Jo, Badin har blifvit tokig . . . alldeles stormga-
len. Han sitter på Danviken, dit han lärer hafva blifvit
förd från Ekolsund. Han skall ha tvångtröja på
sig och rasa alldeles förfärligt.»
»Ah, det är icke möjligt. Vi sågo ju honom för
några dagar sedan, lunka på gatorna här.»
»Må vara. Men nog är det sannt, emellertid.»
»Kors i Herrans namn! Och hvarför? . . . och
hur . . . och när och på hvad sätt?»
Så talades och berättades, så frågades och svarades
öfverallt i hela Stockholm. Badin, kungens trogne
neger, de kungliga prinsarnas fordne lekkamrat, hela
den kungliga familjens bortskämde gunstling, Badin,
som från sina späda barnaår vistats i Sverige och dagligen
visat sig på hufvudstadens gator, han var för
mycket känd af dess allmänhet, för att icke alla, så
väl hög som låg, skulle med aldra största intresse omfatta
ryktet om det olycksöde, som påstods hafva träffat
honom. Han var en stor notabilitet på sin tid och
dessutom var han afhållen af alla; ty en hvar visste,

att i hans svarta bröst klappade ett hjerta, renare än
många hvitskinnades hjertan, ett hjerta, tillgängligt för
alla mildare känslor, känsligt for hvarje lefvande varelses
ve och väl, ett hjerta genomträngdt af den
sannaste gudsfruktan, den varmaste tro.
Hvem skulle då icke blifva slagen med häpnad vid
den nyhet, som nu uteslutande sysselsatte alla tungor?
»Badin har blifvit tokig! . . . Badin sitter på Danviken!»
så genljöd det från mun till mun och nyheten
spred sig, som en löpeld, genom hvarje vrå af staden.
I palats och koja talade man derom. I privatboningarna,
så väl som på de offentliga platserna visste man
för ögonblicket intet bättre att göra sig vigtig med, än
de orden: »Badin har blifvit galen.»
Och på stadens alla källare och vid boddiskarna
och i gathörnen och på torg och vid hamnar hördes
ingenting annat än berättelser och häpnadsutrop, frågor
och svar i detta ämne.
Och herrskaperna talade derom i sina rum och
grossörerna på sina kontor och handtverkarne på sina
verkstäder. Och offieerarne på högvakten samtalade derom på
sitt besynnerliga språk, hvaraf blott en tredjedel var
ren och vacker svenska, men de andra två delarne
fransyska, jemte de kraftigaste kötteder.
Och pigorna i köken och hjelpkäringarna i tvättstugan
och borstpojkarna i förstugorna och sopåkarna
