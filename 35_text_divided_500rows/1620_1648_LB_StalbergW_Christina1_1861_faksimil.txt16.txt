Det var icke stort, endast en half aln i både höjd och
bredd. Med en enda sträckning af handen var taflan i
drottningens hand och snart satt hon åter på sängkanten,
uppmärksamt betraktande sin faders, den så tidigt
bortryckte hjeltens på duken fästade drag.
Ju mer hon fixerade dem ju mer blefvo hennes
egna drag allvarsamma och ögonen fylldes, så småningom,
med tårar.
— Ädle, store fader! — sade hon — är jag dig
rätt värdig? Är jag verkligen sådan du sjelf skulle
vilja hafva mig, om du stode här, lifslefvande, med
ett klappande hjerta i detta höghvälfda bröst, med
en lefvande snilleblixt i detta stora öga — stode här,
för att i min ovana hand öfverlemna din spira, emedan
du sjelf ämnade afträda från skådeplatsen? — Nej!...
Mitt samvete svarar nej. Jag borde, på denna mor-

gon, icke hafva sinne och tankar för något annat i
verlden, än mitt rike och mitt folk — och i stället ertappar
jag mig sjelf med att gång efter annan tänka
på... Fy, Christina! blygs! blygs! du är långtifrån
Gustaf Adolfs värdiga dotter.
Gon gick att hänga porträttet tillbaka på platsen,
derilrån hon tagit det. När hon det hade gjort knäböjde
hon inför detsamma, som om det varit en helgonbild,
sägande:
— Store fäder! du är ijerran och kan icke välsigna
mig i denna stund, såsom du gerna skulle vilja —jag
är derom öfvertygad. Men om såsom jag har all
anledning att tro, en ständig g'emenskap eger rum mellan
den öfversinliga och den sinliga verlden, så värdes,
från de rymder, der din från materien frigjorda själ nu
sväfvar... Ett plötsligt buller, såsom om någonting hård t
fallit i golfvet, antingen i samma rum, eller något af
de nästgränsande, afbröt här drottningens monolog.
Icke just förskräckt, men dock synbart nedslagen
af att så blifva störd, skyndade. Christina upp från sin
knäböjande ställning.
Med en ifver, som om eldsvåda varit å färde, satte
hon ringklockan i rörelse; och när man från alla håll
rusade in, med likbleka. långa ansigten, stod drottningen
midt på sängkammargolfvet, rätande ut sig till
hela sin längd — som dock — vi veta det, ej var betydlig.
och majestätiskt fordrande redo för det lika opåräknade
som oskickliga buller, hvilket så plötsligt stört
hennes ro.
Dock — hon frågade förgäfves. Alla menniskor
sågo på hvarandra: ingen ville hafva hört något buller.
Drottningen blef ond och bannades; hon blidkades

åter och talade i milda ordalag, men allt med lika
liten framgång. Snart måste hon helt och hållet upp-
gifva hoppet att- få veta något om det oförklarliga
bullret. Fastmer nödgades hon, för att ej längre synas
fanatisk och öfverspänd — såsom hon tydligen läste
det i allas blickar — låta hela saken för alltid falla,
ehuru hon gjorde det med en harm, som hon hade
»vårt för att kufva.
Efter en halftimmas förlopp satt hon åter ensam,
ehuru nu af ett par kammarfruar befriad från deu nyss
så underligt draperade nattrocken och iklädd en för en
drottning mera passande morgondrägt.
Hon hade framför sig, på bordet, ett af sköldpadd
förfärdigadt, i guld inlagdt schatull, ett genuesiskt
konststycke. Med en liten guldnyckel, hvilken hon, på en fin
kod af samma metall, burit närmast sitt hjerta och
som hon nu, seende sig omkring med skygga blickar,
sakta framdrog ur barmen, öppnade hon schatullet.
Det var fullt af bref; något annat innehöll det icke.
Christina framtog åtskilliga bundtar af brefven och
valde, än ur den ena bundten, än ur den andra, ett
bref, i hvars läsning hon fördjupade sig.
Efter att sålunda hafva sysselsatt sig nära en timmas
tid, lade hon brefven tillbaka i deras gömma,
tillslöt locket, låste igen och hängde åter nyckeln om
halsen. — Arme Carl Gustaf! — hviskade hon sedan, helt
sakta. — Börjar du nu, att äfven förlora den enda
bundsförvandt du här hade qvar, mitt hjerta, hur går
det väl då med dina affärer? En efter annan, af dem
som hittills bevakat din rätt, har af olika skäl dragit
sig undan. Din beklagansvärda syster Eleonora, krossad

af olycka och brott, har... vi veta det ju alla. — På
henne var ej stort att lita. — Och din syster Maria,
den lyckliga... Ja, väl må hon heta den lyckliga;
ty hon är afundsvärdare. än någon regentinna på
jorden. — Är det då så brottsligt! — fortfor hon efter något
uppehåll, — är det så brottsligt, att ega ögon att se
med och förstånd, att fatta med? — Måste man då nödvändigt
vara döf och blind och känslolös, för att vara
rättskaffens ?
— Christina otrogen sin barndoms kärlek!... Christina
svikande sina ständigt upprepade: intill döden
din! Är det väl möjligt, att jag skrifvit så?... Och
det. frivilligt och utan tvång?... Och det till den...
Håll. Christina och blygs! Han har ju hittills alltid
behagat dig. —- Icke är han nu annorlunda än förr.
— Felet... felet är — skall jag då säga det?
Felet är, att jag nu har sett en man, sådan han bör
vara. för att kunna underkufva äfven den stoltaste
qvinna. — En Antinous kan ej vara skönare. Mars
och Apollo, förenade till en person, kunde ej vara mera.
intagande än denne Magnus, denne vår svenske Alei-
biades. Stoltare har ingen dödlig blickat, herrligare
har ingen dödlig varit af den moderliga naturen utrustad.
Så svärmade den i dag adertonåriga, om hvilken
vi visserligen, i likhet med henne sjelf, tycka, att hon
väl borde haft helt andra, vida vigtigare och allvarsammare
saker att denna morgon tänka på.
Liksom om vi skulle kunna befalla öfver våra tankar!
Springa icke de olydiga barnen beständigt undan oss?
Smyga de sig icke trotsigt bort. på passionernas
och inbillningens svallande vågor?

Ändtligen var det dager, åtminstone så mycket,
att det kunde få namn af dag, i denna den svartaste
af alla månader. Lifvet började röra på sig: det låg
ej längre utsträckt under livilans tunga fäll, under nattens
mörka täckelse — det ordnade sig redan, efter
verksamhetens och nödvändighetens föreskrifter.
1 hvarje hus, i hvarje äfven den ringaste koja inom
hufvudstaden, såväl som inom konungaborgens befästade
murar, hade enhvar vaknat vid tanken på, att det var
en stor dag, som öfver hela riket uppgick. På landet
och i orterna brydde man sig, naturligtvis, mindre
derom. Der var det endast myndigheterna, som, sedan det
vigtiga längesedan var förbi, gåfvo folket del deraf. Men
i hufvudstaden, handlingens brännpunkt, der, der måste
man ju spärra upp ögon och öron, för att se och höra
— hvad? Ja, hvad? Hur många voro väl de utvalda,
som kunde få se och höra något? — Dock... man
visste, att den unga drottningen skulle på denna dagens
förmiddag högtidligen öfvertaga regeringen och att på
aftonen skulle bli stor bankett.
Således var, redan före klockan nio, hufvudstadens
befolkning i full rörelse. Man strömmade framåt slottet
och skockade sig deromkring. Kanske kunde man vara
nog lycklig, att få kila in mellan vakten... att få ställa
sig i någon trappa, eller korridor, för att uppfånga en
skymt af drottningen, då hon gick till eller ifrån rikssalen.
Fåfäng önskan! fåviska förhoppningar! På den
tiden, då de kungliga slotten ännu voro omgifna af
murar och försedda med befästade torn, derifrån kämpar
med stålhjelmar eller pikhufvor beständigt blickade
ner, hotande med bister uppsyn hvarje objuden gäst,
som ej var i rätta ärenden stadd; på den tiden var

1 det vida svårare än nu, att varsna ens den ringaste
flik af konungslighetens guldskimrande mantel, såvida
den rätt envist ville gömma sig under afsöndringens
jemngråa kråkskinnspels. *)
Klockan var tio. Ringningen med alla hufvudsta-
dens kyrkokloekor förkunnade att någonting högvigtigt
var på färde. Rörelsen tilltog på gatorna. Man pratade
och sorlade. Hvad man hade med hela saken att
göra det visste knappt hundradedelen af den ström,
som -der arbågade sig fram; men —- med skulle man
vara; eljest ginge det väl icke för sig.
På rikssalen i slottet såg det utomordentligt högtidligt
ut. Väggarna voro öfverallt prydda med vapensköldar,
och mellan dem voro svajande fanor och stan-
darer. från och med det stora riksbaneret, tillochmed
den minsta landskapsfana, såväl de från rikets fiender
under olika tider och olika slag eröfrade fanor, som
de svenska regimenternas. Alla fönster voro tilltäppta
och i kronorna brunno oräkneliga vaxljus, just emdan
man väl visste, att den gråmulna Decemberdagen ingalunda
skulle sprida tillräckligt ljus öfver den i annan
mening lysande handlingen.
På en thron, eller länstol, konstigt arbetad af ma-
sivt silfver, en äreskänk till drottningen af grefve Magnus
Gabriel de la Gardie**), satt, under en himmel af
purpur och guld, Christina, i furstlig skrud och med
en furstlig krona på hufvudet. Midt emot henne sutto,
på granna, högkarmade stolar, hennes sex herrar för-
myndare: Axel Oxenstjerua, Jacob de la Gardie, Carl
Carlsson Gyllenhjelm, Gabriel Gustafsson Oxenstjerna,
*) Alluderar på den af allom kända sagan om prinsessan
och kråkskinnspelsen.
' I
t **) Historiskt.

Clae Flemming samt Göran Gyllenstjerna, alla i sina
lysande riddardrägter, hvilka från medeltiden bibehöllos
i all deras prakt, med yfviga ringkragar af dyrbara
spetsar, en rock af idel sammet, guldgaloner och i
täta slitser insatta atlaspuffar, buren utanpå en tätt åtsittande
lifrock af kyller, samt öfver alltsammans en
dyrbar sammetsmantel, i den färg som inom ätten var
rådande, eller som öfverensstämde med huset Banérs,
Flemmings o. s. v. egentliga vapenfärger.
Och bakom dessa förnäma herrar sulto Sveriges
rikes råd, tjugofem till antalet, vidare Sveriges högadel
och magnater af första rangen ring efter ring,
samt derefter rikets då församlade ständer, och slutligen
embets- och tjenstemän, af alla klasser, så långt utrymmet
medgaf; hvarförutan alla läktare voro fullsatte med
så väl presenterade damer, som äfven åskådarinnor af
andra klasser.
Efter det nu Axel Oxenstjerna med sin ståtliga
figur rest sig upp från stolen, hvarvid alla öfriga rik-
sens råd följde hans exempel, och efter det han med
sin sköna, välklingande röst, samt i de bäst valda ordalag
till drottningen öfverlemnat regeringen, för hvars
förvaltning det redan under November månads förlopp
var behörigen redogjordt, reste sig Christina sjelf från
sin lika dyrbara som betydelsefulla plats, såg sig omkring,
med en klar blick, och förblef stående.
Att hon djupt och som sig borde uppfattade ögonblickets
helgd syntes på det ovanligt allvarliga uttrycket
i hennes rörliga anlete, ett uttryck som, likt en elektrisk
stråle, syntes utgå från den unga drottningens eget hjerta
och sprida sig till alla de närvarandes, så att der fanns
ingen, som icke inom sig kände, att detta var en lika
vigtig som betydelsefull stund.

Också fanns der knappast ett öga som icke tårades,
förutom den unga drottningens egna: — hennes gjorde
mer: de brunno, men af en öfverjordisk eld, brunno
som klart och stilla strålande stjernor, under det hon
med en röst, som icke darrade, en röst, lika behaglig
och ljuf som den var tydlig och ren, en röst hvars
fylliga, låga välljud trängde sig till hvarje, äfven den
aflägsnaste vrå af salen, så väl som till hvarje hjertas
djup, tackade både Oxenstjerna och de öfrige förmyn-
darne för deras liafda mångåriga möda och förklarade
sig fullkomligt nöjd med deras förvaltning af riket, under
hennes minderårighet.
Och nu blef Gustaf Adolfs dotter, efter öflig sed,
utropad för Svea rikes konung, alldeles som om hon
varit en yngling. Hennes far, hon sjelf och rådet hade
sä önskat, eftersom hon var den första qvinna, på hvars
hufvud svenska kronan flyttades.
Och under uppsända raketer, smattrande fanfarer
och dånande kanonskott aflade den nya regenten en
helig ed pä att städse styra riket efter dess grundlagar,
hålla religionen och lagarne i helgd, m. m. d. som
eden forestafvade.
Den högtidliga akten var slut. Menigheten strömmade
utur rikssalen och drottningen återvände derifrån
till sina rum, förd af grefvarne Axel Oxenstjerna och
Jacob de la Gardie.
Efter en i hast intagen middagsmåltid, helt hvar-
dagli<r och endast i närvaro af den vanliga uppvaktningen,
gick drottningen att påtaga en för tillfället förfärdigad,
dyrbar riddrägt, deruti bon ämnade rida ett par
hvarf omkring staden, vid det hon begaf sig till grefve
Magnus Gabriel, som för henne hade tillställt den ban-
16

kett, hvarom lolket redan i flera dagar hade talat och
som skulle blifva så lysande. Egentligen var det en
af Stjernhjelm författad s. k Ballett, alldeles en dylik,
hvarmed den da fjortouåriga drottningens födelsedag
för fyra år sedan hade firats, ehuru ämnet nu var ett
annat. Christina var, såsom vi redan hafva nämnt, ytterst
tarflig i hvad hennes egen person och dess yttre utstyrsel
angick, nämligen i hvardagsvis och när hon utan
klander kunde visa sig tarflig. Hon tyckte sig då
aldrig nog kunna ådagalägga sitt förakt för allt yttre prål
och all qvinlig fåfänga. Men, gällde det åter att visa
sig som drottning, att åt konungsligheten förläna någon
glans, utöfver hvad den i sig sjelf egde, något gyllene
skir, eller annat bländverk, då var hon gerna med om,
att det skulle vara så grann t som möjligt och hon sparade
ingenting för Gustaf Adolfs dotter... Gustaf
Adolfs thron.
Ja, så hette det under den så mycket lofvande.
början af Christinas regering. Folket trodde och tyckte
— emedan det såg så ut — som om Christina gjort
mindre afseende på kronans glans för sin egen skull,
än såsom ett oskattbart arf efter den förevigade, i
blomman af sin mannaålder skördade hjelten Gustaf
Adolf och som hade hon velat anse Sveriges rike endast
såsom ett efter honom undfånget testamente, hvil-
ket borde samvetsgrannt förvaltas, icke förskingras.
Dock — hur många illusioner hafva icke skingrats
— och så skingrades äfven denna — snart, ja, alltför
snart. På en gång manlig och qvinlig till snitt och fason
var den ytterst dyrbara riddrägt af finaste scharlakan
och svartbrunt silkessammet, hvari den unga drottnin-

gen, på en yster fåle, mera flög än red genom staden,
åtföljd af några herrar, som, ehuru temligen sadelfasta
ryttare, hade svårt att följa henne, samt öfverallt hel-
sad af folkets lifliga, enthusiastiska hurrarop. Den höga
vasapannan lyste så hvit och ädel undan den manliga
hatten och täflade i glans med den hvita svajande fjäderbusken;
de stora blå ögonen strålade af konungslig
huldhet och ungdomlig segerfröjd... kinderna glödde...
läpparna logo... bröstet svällde — hela varelsen syntes
som förklarad.
Ytterlig... sagolik —ja, félik var den prakt, hvarmed
den till fosterlandet nyligen hemkomne, oerhördt
rike unge ädlingen i sin egen bostad emottog drottningen
och hennes hof. Han, till hvilkens rikedom, prakt
och slöseri den på samma tid i utlandet kringresande
fattige prins Carl Gustaf, drottningens köttsliga kusin,
hade så mången gång med hemlig afund och qväfda
suckar sett upp, ur stånd att tänka sig hur så mycken
enskild rikedom kunde på ett håll samlas, för att dåraktigt
och syndigt bortslösas; han, som ingifvit utlandet
den tron om våra svenska adelsmän, att de allesammans
kunde i rikedom täfla med sjelfva Albions
söner — huru skulle han icke nu, då han hade nåden
se sjelfva den unga drottningen under sitt tak, uppbjuda
allt, för att göra denna fest så strålande som
möjligt. Balletten, som för den aftonen var sammanskrifven
och uppfördes, hade till titel: Denfångne Cupido och
alluderade på Christinas dittills kända motvilja för äktenskap,
samt vid så m|nga tillfällen ådagalagda köld för
det manliga könet. Att hon älskade sin kusin, den unge
pfaltzgrefven, låtsade man icke veta, ehuru derpå fun-
nos många öfvertvgande bevis; eller ock envisades man

att anse hennes böjelse för honom såsom endast ett
snart öfvergående, kanske längesedan öfvergånget barndomstycke.
— Nog af! — det syntes förundra den
adertonåriga drottningen sjelf, att man ansåg henne så
känslolös. Här uppträdde Cupido, skrytande öfver sitt hela
verlden underkufvande välde, hvarvid dock hans moder
Venus gör honom uppmärksam på huru Diana — Diana,
ensam i hela universum — trotsar hans makt och hittills
har lyckats undgå hans pilar. Cupido vredgas och
svär, naturligtvis, att icke gifva sig någon ro, förrän
han besegrat äfven jagtens stolta gudinna. Efter många
vändningar, hit och dit, jemte många omvexlingar,
deri man nogsamt märker, att med Diana menas Christina,
slutar stycket så, att Cupido, eller Amor, i stället
att besegra den kyska gudinnan, sjelf gör sig till
hennes fånge, blir med ens liksom förvandlad, blir spak,
stilla, sedig, samt skryter af den rena, heliga låga, som
nu genomtränger hela hans väsende. Han har förlorat
allt, hvarpå han förr tröstade: båge, fackla, pilar ko-
ger — ja, allt ända till sin förtrollande bindel, och
förhåller sig till den förre, yre och liflige amor, som
en riktig stackare.
Slutet blir, att flera bland gudinnorna lägga sig ut
för den vingade pilten hos Diana, att han måtte återfå
sin frihet, jemte alla sina attributer, emedan det ändå
icke vore naturligt och rätt, att han, hittills hela verl-
dens beherskare, nu vore en enda gudinnas slaf.
Det såg verkligen icke ut, den aftonen, som om
Christina varit otillgänglig för Amors pilarg och långt
ifrån kalla och Dianelika voro de blickar hon kastade
på värden i huset, den strålande festens ännu mera
strålande tillställare. Medgifvas måste ock, att han var

oemotståndlig, der han ville segra. Förhållandet mellan
honom och prinsessan Maria Euphrosyne var ännu
icke allmänneligen kändt — åtminstone fiok det icke
högljudt omtalas, så länge den utländske friaren, gref-
ven af Nassau, hade hennes fars öra. Drottningen
kände dock förhållandet och borde väl, såsom prinsessan
tyckte, hållit sin farliga undersåte på något större
afstånd. Denne, å sin sida, betagen som han var af
sin Maria, åsyftade med sin öfverdrifna hyllning till
drottningen, ingenting annat, än att ställa sig in och
komma sig upp i ära och gunst. Om han sof den
natten veta vi icke; men säkert är, att drottningen,
upptagen af hela denna märkvärdiga dags mångartade
och olika företeelser, ej tillslöt ögat; att Maria Euphrosyne
tillbragte hvilans timmar med att bitterligen gråta;
samt att hennes bror, Carl Gustaf minst af alla hade
sofvit lugnt, den natten, ifall han först kunnat få ett
samtal med sin stackars upprörda syster.

V.
Esther Muhle.
I Februari 1645 hade man en sträng vinter, särdeles
i Tyskland, der större drabbningar, såväl som
mindre skärmytslingar mellan tyskar och svenskar ännu
hörde till ordningen för dagen. Lennart Torstenson
låg med sin här nära Bernburg, hvarest det såkallade
svältkriget just nyss hade slutat.
Den unge pfaltzgrefven af Zweibriicken Carl Gustaf,
hvilken såsom frivillig hade inträdt i Torstensons här,
utan att fordra hvarken sold eller rang, endast tillfälle
att utmärka sig, hade så lyckats erhålla den sistnämnda
fördelen, att de båda förra liksom sjelfmant tillföllo
honom. Ännu icke mer än tjugotvå år gammal hade
han redan från simpel karl tjenat sig upp till öfverste;
och så stor var hans tapperhet och oförskräckthet, att
ryktet derom på snabba vingar gjorde sin rund kring
halfva Europa. Christina, om hon ock icke, numera,
hörde det med kärlekens hela partiskhet och den segerfröjd,
som delar en älskad persons lycka och framgång,
gladde sig i alla fall åt att ega en så tapper frände,
samt en undersåte, den der bidrog till höjandet af den
glans, hvarmed svenska vapnen i så många år förstått
omgifva sig och göra sig fruktade.

En förmiddag, under nyssnämnde årtal och månad,
spatserade den furstlige öfversten öfver en snöbetäckt
slätt, nära Bernburg. Händelsen hade skiljt honom
från hela hans regimente, och som det för dagen var
ett slags stillestånd och inga fiendtliga trupper syntes
till, så gjorde prinsen sig icke så brådt med att uppsöka
de sina, utan vandrade, lifvad af den molnfria
vinterdagens klara sol och friska luft, allt längre fram
på den snöiga slätten, derunder fördjupande sig i tankar,
visst icke de angenämaste.
Född och uppfostrad så nära Sveriges thron och
med det ädla blod, som rann i hans ådror, hur skulle
icke utsigten till hans framtid kunnat vara ljus, om ej
rådet och riksförmyndarne så ifrigt motarbetat honom
och hur sveptes den icke nu, som han tyckte, i ett
allt djupare och djupare mörker.
Rätt som han gick och grubblade på detta, jemte
mycket annat, spratt han plötsligt till vid skränet af
ett skärande skri. Det kom från en q vinna och på
ljudet hördes tydligt, att det var ett nödrop, en förtvif-
lans bön om hjelp i den yttersta fara.
Att Carl Guslaf följde rigtningen af ropet behöf-
ver knappt sägas. Inom ett par sekunder hade han
vikit förbi en liten skogsdunge och såg här tre tyska
soldater våldsamt bortföra en ung flicka, hvilken af
alla krafter spjernade emot och hade redan börjat bli
hes af det förfärliga skriket. Hon hade öfver sin hvar-
dagsdrägt kastat en skinnbrämad kappa med fastsittande
dito kapuschong. Den sistnämnda hade dock glidit af
hufvudet och blottade dervid ett ungt, fint, blondt, men
af skrämsel nu nästan förvridet anlete. Kappan, sam-
manfästad endast vid halsen, släpade efter henne, der
hon bortbärs, och det hela var en anblick att både

förtörnas och förfasa sig öfver, äfven för den som icke
var en tjugotvåårig krigare och så eldfängd, i fråga om
det täcka könet, som Carl Gustaf beskylldes för att
vara. — Halt! — kommenderade han, i dundrande ton,
till de trenne tyska lansknektarna och rigtade dervid
sin värjspets mot strupen på den som bar flickan, med
den påföljd, att karlen ställde henne ned på marken
och sig sjelf framför henne.
—• Hvad ämnen j med flickan? — frågade prinsen.
— Jag undrar just hvad det skulle angå dig, din
svenske tupp — genmälde tysken trotsigt. — Du skall
hafva galit för sista gången.
— Eller ock du — svarade prinsen lugnt, i det
han gaf mannen banesåret.
Stönande en förfärlig ed föll soldaten alldeles dubbel
på snön, färgande den med sin varma hjerteblod,
hvarvid den unge svenske öfversten hade att försvara
sig mot den döendes båda kamrater, som samtidigt an-
föllo honom och det med största ursinnighet.
Carl Gustafs lycka var, att han var lugn, medan
motståndarne voro heta, hvilket förlänade honom fördelen
af att stöta med beräkning. Snart hade han besegrat
en till af fienderna.
Men nu satte #den öfrigblifna en pipa för munnen
och blåste i den, så gällt och genomträngande, att ljudet
trängde sig till vidt aflägsna trakter; och i ett nu
— det var som ett verkligt trolleri — såg pfaltzgref-
ven sig omringad af fem nya krigsbussar af ett vida
farligare utseende än de tre föregående.
Nu var här en alltför olika strid, för att svensken
skulle kunna blifva. segervinnare. En mot sex!
Carl Gustaf blödde redan ur flera sår och hans

arm började mattas af den alltför stränga (aktningen,
då himlen till hans räddning sände nagra svenska
ryttare, hvilka händelsevis kommo sprängande öfver
slätten. — Hitåt, mina raska bröder! — ropade Carl
Gustaf. De hörde ropet, igenkände rösten och skyndade
allt hvad tygen höllo.
Det var ock hög tid; ty — ett par minuter till
och Sveriges historia hade ej hatt någon Carl den
tionde Gustaf att berömma sig af.*)
Tvenne af tyskarne hade lyckats undkomma; de
öfriga lågo på platsen, döda eller döende.
— Hvad heter du och livem är du? — frågade
prinsen med matt röst den darrande flickan, hvilken
under hela striden hade hållit sig bakom honom, gripande
krampaktigt, med båda. händerna, om hans från
skuldrorna nedfallande korta kappa.
— Jag heter Esther Miihle — svarade hon
och min far är buudtmakare i Bernburg.
— Så fören henne dit, mina vänner och ansvaren
mig för, att hon lyckligt och väl återkommer i kretsen
af de sina — stammade Carl Gustaf. — Men ve den,
som låter ett hår krökas på dens hufvud, hvilken jag
nyss med mitt eget blod har försvarat, — tilläde han
och nedsjönk, utan sans och rörelse.
Några ryttare omringade genast den unga Esther,
beredande sig att ledsaga henne dit hon sjelf visade
vägen. De andra stannade qvar hos öfveisten, töi att
så godt sig göra lät, i hast söka förbinda hans sår och
sedan bära honom till qvarteret.
Esther med sin skyddstrupp hade dock icke gått
*) Om Carl Gustafs strid, ensam mot åtta fiender, på slätten
vid Bernburg år 1645, står att läsa i historien.

många steg, förrän de mötte en ung man, klädd som
de tyska handtverksgesällerna på den tiden voro.
Knappast såg han en skymt af den unga flickan,
förrän han igenkände henne och kom rusande mot den
svenska truppen, ropande med en tigers ursinnighet.
— Tillbaka, era bofvar! eller...
— Eller, din slackare? — hånade den af svenskarna,
som gick främst. — Tig du, eller vi välta dig
