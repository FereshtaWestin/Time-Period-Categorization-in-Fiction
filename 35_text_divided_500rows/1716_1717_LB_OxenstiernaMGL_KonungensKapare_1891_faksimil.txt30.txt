Han hade nämligen på sitt bodkammarfönster för en kort
stund sedan hört en viss signal, som han väl kände, och som
betydde, att någon af de hederliga gossar, som förskaffat sig
en eller annan sak af värde från någon annan samhällsmedlem
utan att begära dennes samtycke, väntade handelsmannen på
bakgården för att tyst och försiktigt afyttra densamma. Han
hade dock knappt kommit ut, förrän en duk föll öfver hans
hufvud och en annan knöts om hans mun, under det han i
samma stund, bunden till händer och fötter, fann sig fästad
vid en stång, lyftas upp och bortföras i språngtakt.
Efter en liten stunds förlopp lösgjordes han och fördes
in i en upplyst sal, hvarest man satte honom i en bekväm
länstol bredvid en herre, insvept i en skinnfodrad nattrock.
Då hans ögon vant sig vid ljusskenet, betraktade han noga
sin granne, och då han i honom igenkände den fruktade
kaparen, om hvilken sä många rysliga historier voro i omlopp,
ville han springa upp från stolen, men kände sig af
fyra starka händer nedtryckt igen.
— Min käre handelsman, — sade kaparen leende; — det
var bra, att ni kom upp till mig — jag hade ämnat fråga
er, hvad er dräng och edra hästar göra i afton?
Handelsmannen harsklade sig och tycktes vilja svara —
men orden fastnade i halsgropen på honom.
— Hm! — sade kaparen och spände ögonen i Olle Börje,
som vred sig i sin stol. — Kankända Börjesson kan säga mig,
livad saltet gäller nu här i staden? Det står tämligen högt
i pris, tror jag.
— Ja ha, ja. .. ja, mycket högt, — stammade den tilltalade.
— Jag kan tro det, då Börjesson föredrar att stjäla i
stället för att köpa salt.
— Jag? Jag vet mig inte ha stulit något salt, — genmälde
Börjesson, som nu börjat återkomma till sig själf och
fått något litet trots i tonen.

— 358 —
— Jaså, Börjesson! — sade kaparen och rynkade ögonbrynen.
— Ni talar ur den tonen. Säg mig då, hvart er
dräng skulle köra åtta tunnor salt med edra hästar och vagn
i afton? Olle Börje teg och kikade under lugg på kommendören,
men sade slutligen:
— Jag vet inte om någon körning i kväll, har den drum-
meln tagit ut hästarna utan mitt lof, så har han bakat en
god kaka åt sig — det lofvar jag.
— Krångla inte nu, Börjesson, utan bekänn — det är
det bästa. Säg mig rent ut, om det var Persson eller Börjesson,
som hittade på den där salthandeln.
— Jag har inte alls med den saken att sköta, — mumlade
Olle och skulle resa sig, men med samma påföljd som förut.
— Jaså! ■— sade kaparen lugnt och befallde, att drängen
skulle införas.
Den arme karlen darrade som ett asplöf och var blek
som en kalkad vägg, då han fördes fram till Gathenhjelm.
— Hvem hade befallt dig att köra salt från mitt magasin
i afton? — frågade Gathenhjelm.
— Nådige kaperiekapten och guvernör eller hva’ han ä’,
skona mej! Det va’ husbon’ min, som sitter där, — skrek
den förskräckte drängen och föll på knä för Gathenhjelm. —
Herre Jesses, ja’ måste göra hva’ han befallte och lassade på
vid ert magasin och bokhållare Persson lämna själf ut säckarna
och sa’: “Ja, du kan väl inte ta’ en till“, men si ja’ sa’, att
det var för mycket uppför li’, å så sa’ ja’ inte mer. Di här
betjänterna sa’, att ja’ skulle bli hängder, men dä’ står ja’
all’ri ut me’.
Och så började han gråta.
— Stig upp, din förb... kruka! Du har talat sanning
och slipper att bli hängd åtminstone för detta. För nu in
Persson! — sade Gathenhjelm, och snart stod bokhållaren
inför sin husbonde.
Olle Börjesson hade flere gånger velat afbryta sin dräng,
men hvarje gång hade en stor hand något omildt lagts öfver
hans mun och en röst hviskat i hans öra:
— Tig, tjuf, tills du blir tilltalad!
— Hvem af er har lockat den andre till detta tjufstreck?
sporde nu Gathenhjelm. — Svara, och det genast! ty nu är
vid S:t Georg, mitt tålamod slut.

— 359 —
De bâcla anklagade svarade, att de ej förstodo, hvad kommendören
menade, o. s. v.
På en vink af kaparen b undos de båda männen, och Tim
fick order att kalla in Olle, högbåtsmannen på “Näktergalen“.
Ännu en vink, och Olle högbåtsmans dagg föll eftertryckligt
öfver den af Gathenbjelms tjänare fackmässigt upplagde handelsmannen;
och en näsduk hindrade denne att skrika. Femtio
gånger hade Olle höjt armen, då kaparen sade “stopp!“ och
“fortsätt där!“
Det var nu Perssons tur.
— Nåd! — ropade denne. — Det var Olle Börjesson,
som förledde mig.
Men nu sprang denne upp, och oaktadt smärtan, som
förvred hans anletsdrag, sade han:
— Persson är en usling. Må vara, att jag är det med,
men vid allt heligt svär jag, att han kom till mig i söndags
afton och sade mig, att han skulle inventera magasinet, att
hvarken kommendören eller Berndtsson eller Hjelmen visste,
hur mycket salt där var, att han på inventarielistan skulle
skrifva så många säckar mindre, att han tog allt på sig, och
— ja, och jag mitt förb ... fä gaf honom tio specier på hand
och lät lura mig.
— Han ljuger! — skrek Persson, som vred sig under
sina bevakares händer.
— Nå väl! — sade Börjesson. — Låt drängen tala om
hvad han vet. Ni kan tro honom bättre än mig — han är
för dum att ljuga.
— Han håller naturligtvis med sin husbon’, — skrek
Persson, men hans tal gick upp i ett sakta mumlande, ty
Toms breda hand tystade honom.
— Tala du, — sade Gathenhjelm, — men talar du inte
hvart ord sanning, så...
— Å, dä’ behöfver han inte vara rädder för, — afbröt
drängen ängsligt. — Jo, si dä’ va’ så, att i sönda’s afse kom
bokhållarn och sa te husbon’, att han ville föreslå en handel,
å så sa’ han, att han kunde sälja’n tio tunnor salt på ett
knepit vis; ackurat så geck dä’ te, för si ja’ hörde alltihop.
Sà sa’ han se’n, hur ja’ skulle köra, men si hur möet han
fick, dä’ såg ja’ inte.
— Se efter på Perssons lista! — sade kaparen till Tolle,
som snart ur sin ficka hade bland de fem förteckningarna
framtagit Perssons.

— 360 —
— Här stå antecknade fyrtiotvå säckar i stället för de
femtio, som jag själf har räknat, — blef svaret.
— Gif Persson hundra dagg, Olle! — befallde Gathen-
lijelm, och innan bokhållaren hann att säga många ord, låg
lian i den rätta ställningen, och Olles arm höjde och sänkte
sig liksom skaftet på en stångjärnshammare.
Det var en ohygglig syn.
Då sjuttio rapp utdelats, hviskade Tolle ett par ord till
Gathenhjelm, som svarade:
— Det ger jag f-n!
Strax därefter sade han emellertid “stopp!“
— Sjuttitre! — sade Olle lugnt.
Persson rörde sig ej, men då en af tjänarne tvättat hans
ansikte med vatten, kvicknade han vid — och erhöll sina
återstående tjugosju rapp. Dock tycktes den starke Olle högbåtsman
ej orka “lägga till“ så liårdt som förut.
Då skådespelet var slut, sade kaparen till Olle Börjesson:
— Edra hästar och er vagn togos med tjufgodset; de
stå i mitt stall, men om ni i morgon kommer till mig med
ett kvitto från domprosten, som intygar, att ni lämnat honom
tio specier till stadens fattiga, så må ni hämta dem. Äro vi
öfverens därom?
En ohygglig förvridning i Olle Böi'jes ansikte syntes nu;
den må ha kommit sig af daggen eller af det nya förslaget
från kaparen. Han svarade dock:
— Jaha, herr kommendör!
— Godt! — sade denne. — Men en sak till — tag er-
kompanjon med er! Farväl!
De båda tuktade kompanjonerna stapplade ut, hvarvict
Olle högbåtsman och de andra tjänarne försmädligt bugade
sig för dem.
Lars Gathenhjelms morbror, handelsmannen Hjelm, kom
vid denna tid ofta till sin systerson, hvilkens varor han omsatte
och hvilkens utrikes brefvexling han skötte.
De båda fränderna rådgjorde om, huru de i dessa tider
skulle kunna öfversända 120,000 daler silfvermynt till de
Cailly, som förskotterat dem åt Gathenhjelm vid inköpet af
fregatterna, samt 80,000 dalcr samma mynt till van Halen i
Rotterdam. Af dessa senare kommo nära 30,000 på Gathenhjelms
lott; resten utgjorde försäljningssumman för van Halens
skeppslast.

— 361 —
— Ser du, min käre Lars, — sade köpmannen, — det
har sina stora olägenheter att afsända så stora summor.
Tiderna äro sådana, att ingen assurans kan erhållas, och som
jag enligt din begäran anskaffat summorna i silfver och något
holländska dukater, så blir det många kuttingar, som ej väga
så litet. — Ja, vet morbror, jag tror att jag sänder “Näktergalen“
eller ett annat af mina fartyg öfver med dessa penningar,
så snart det blir öppet vatten.
— Detta hade jag också tänkt föreslå dig såsom en af
de säkraste utvägarne. Jag tycker, att din Tolle Berndtsson
vore just den rätte att föra öfver denna dyrbara skatt — ty
en skatt är det i dessa dystra, fattiga tider, — sade den
gamle köpmannen.
— Ja, men “Näktergalen“ kan jag behöfva, om konungen
ger order att... men det är detsamma! Jag har “Hekla“,
den där briggen, jag så behändigt knep från danskarne. . .
Ha, ha, ha! Ja, vet morbror, den affären tycker jag nästan
mest om af mina gamla minnen, ty den kostade mig ingenting
— inte en gång en droppe blod. Ja, det var fiffigt, men hur
befinner sig kapten Paulsen? Ni har väl enligt min begäran,
utan att se på, hvad det kostade, ställt det bra för honom.
— Jo, jo men! Som du vet, var han i början alldeles
otröstlig och ville flere gånger taga lifvet af sig, men kure-
rades så småningom af min grannes, köpman Rydells, fagra
dotter, som rent af förgapade sig i den hygglige dansken.
De äro nu ett förlofvadt par och skola gifta sig redan i Mars
månad. — Nå, det fägnar mig, — sade Gathenbjelm förnöjd.
— Jag kan undra, hvad du skulle säga, om du finge
veta en annan dylik händelse, min kära Lars, — sade gubben
Hjelm leende.
— Hvad nu, morbror? Nu gör ni mig — vid S:t Georg,
som engelsmännen säga! — riktigt nyfiken.
— Kunde nog tro det. Du har allt haft en liten släng
af den sjukdomen, isynnerhet sedan du själf inte kan kila
omkring öfverallt. Hvad tycker du om min Anna, Lars?
— Anna? Den vackraste och raraste tös i hela Göteborg,
en förb ... rar tös — men hvem i hel... hm! hvem
skall hon ha, ty jag förstår nog, att hon nu är på fallrepet...
Hm! Ja, aj, förstå mig rätt, morbror, för tusan! På fallrepet
för att gå ombord på någon tredäckare, naturligtvis.

— 362 —
— Å, om inte det så ... Men livad säger du om, att
tösen har gått och blifvit kär i en af dina kapare och han i
henne, så att hin inte kan få bukt med någondera.
— Bra! Vid S:t Georg, mycket bra! Ja... det vill
säga, det beror på hvem karlen är.
Köpmannen hann ej svara, emedan Tolle inkom och närmade
sig, sedan han hälsat de båda männen.
— Fråga kapten Berndtsson — kanhända han kan berätta
det för dig, — sade Hjelm småleende.
•— Hvaba! Tolle, vet du, hvem det är, som gått och
förälskat sig i min vackra fränka Anna Hjelm?
Toile bief röd, blodröd i ansiktet och svarade icke.
Gathenhjelm såg först på Tolle, sedan på morbrodern och
så åter på den unge ståtlige mannen.
— Nå, vid S:t_ Georg, det största af alla helgon! Är
det så? Tala då! Är det möjligt?
— Jo, det är allt så, — sade Tolle och tilläde: — Anna
är nu inne hos fru Ingela, och då köpman Hjelm är så nedlåtande,
att han tar en simpel kapare till måg, så hoppas jag,
att ni, som varit mig i faders ställe, inte skall lägga några
hinder i vägen. Men se där kommer fru Ingela med Anna.
Kom, Anna, så skola vi äntra kommendören och tvinga honom
att, då vi äro två, för första gången i sitt lif stryka flagg.
— Tolle, min käre gosse! Min trogne vän! Det där var
tag mig... jaså, lim! — bra gjordt af dig och af dig ined,
Anna. Gud välsigne er, men ni få gifta er snart, så att jag
kan vara med på bröllopet. Ser ni, mitt sår säger ibland
till mig, att jag snart skall krypa in i det där marmorfodralet,
ni vet. — Å, min käre man! — sade fru Ingela. — Du är ung
än, och såret är ju nu läkt; du kan komma att gå på det
benet äfven, säger doktorn. Slå bort alla sådana tankar.
Hvad Tolle beträffar, så önskar jag honom allt godt. Jag
har alltid älskat honom såsom en son, det vet han nog, fastän
det ej är mitt sätt att springa och tala om sådant.
— Ja, fru Ingela, ni har alltid varit god mot mig, och
jag kan ej nog tacka er, — sade den unge mannen.
— Se så, se så! Kommen nu alla in och äten middag
med oss, jag har velat öfverraska min man med att göra
förlofningsfesten i dag här hos oss. Tim och Tom, hjälpen
kommendören.

363 —
Sålunda inbjudna af den manhaftiga fru Ingela, intogo
■de närvarande en god måltid, under det Tolle naturligtvis
knappast åt eller drack, och Anna — ja, hon knappast drack
«lier åt.
Gathenhjelm hade bland andra byggnadsplaner äfven fullbordandet
af sitt grafkor att syssla med, och på vintern åkte
han ned till Onsala samt ordnade och ställde därstädes med
sin vanliga raskhet allting, så att då vår- och solskensdag
inträffade, skulle arbetena lätt och fort fulländas. Grafkoret
blef äfven i det närmaste färdigt och marmorsarkofagerna dit
införda samt med mattor väl öfvertäckta, på det att arbetet
med den inre putsningen ej skulle nedsmutsa dem.
Det var en härlig dag i slutet af Mars, då Gathenhjelm
och hans hustru jämte några af deras vänner, hvilka som
vanligt följt med det gästfria värdfolket ut till deras hem,
återvände till Göteborg.
Plötsligen syntes på något afstånd framför de åkande en
ryttare, som närmade sig i sporrsträck.
Det var Tolle Berndtsson, som denna gång ej hade medföljt
till Onsala utan fått stanna hos sin fästmö.
— Jag tror det är Tolle, — sade Gathenhjelm till sin
hustru. — Det var f-n hvad han rider! Vid S:t Georg, goda
nyheter komma inte med sådan brådska.
— Dåliga nyheter, herr kommendör, eller dumheter af
vederbörande — ty något annat är det väl inte, — sade den
unge kaparen. — Som ni befallt, var briggen “Hekla“ segel-
klar, och sent i går kväll förde jag med tillhjälp af kapten
Gadd och bokhållarne ned de åtta penningkuttingarne och
instufvade dem i kajutan. Gadd lät, som ni befallt, i dag
på morgonen det bestämda antalet män gå ombord och väntade
bara på, att isen vid Elfsborg skulle drifva ut. Emellertid
kom stadens fiskal och kronofogden med några handt-
langare och förklarade, att han i konungens namn lade beslag
på hela skatten enl. kongl. maj:ts nådiga förordning om förbjuden
silfverutförsel. Gadd hade dock nekat att utlämna
kuttingarne, en folkskockning uppstod på varfvet och kronofogden
rekvirerade militär. Jag kastade mig på hästen och
har ridit för att möta herr kommendören och aflägga min
rapport. Gathenhjelm blef ursinnig.
— Vid S:t Georg! Jag skall kalla livar man, jag har,
under vapen och bränna hela staden, om de röra vid min

364 —
egendom, — skrek han. — Kör, men det skall gå undan! —-
befallde han sedan sin kusk, och inom en half timme var
Gathenhjelm hemma.
Fru Ingela hade dock under vägen talat förstånd med
sin man och lyckats förmå honom att aflämna skatten, fastän
under protest, och sedan skrifva till konungen.
Gathenhjelm fann rådet förståndigt, och då han körde
ned på varfvet, fann han där ett kompani soldater jämte fem
till sex hundra kapare; alla beväpnade; de omringade kronofogden,
polisbetjänterna och soldaterna. Kronofogden stod
rådvill och samtalade med tvänne officerare, som hörde till
kompaniet, då Gathenhjelms vagn körde ned och kaparne
under hurrarop öppnade väg för densamma.
— Mjuka tjänare, herr kronofogde, — sade Gathenhjelm
fryntligt. — Hvad står på här, eftersom ni kommit hit under
eskort af kung Karls tappra bussar?
— Jo, herr kommendör! På angifvelse till stadsfiskalen
har jag lämnat honom handräckning för att enligt kongl.
maj:ts nådiga förordning angående utförsel lägga beslag på
åtta kuttingar med silfver, som lära finnas ombord på den
där briggen. — Hvad kronofogden måste hafva fint väderkorn, som
vet, att det just är åtta kuttingar, — sade kommendören
skrattande. — Men vidare, min herre!
— Jo, befälhafvaren på fartyget nekar att utlämna dem,
och jag måste i så fäll använda våld.
— Det skulle vara en stor förlust för hans majestät
konungen att förlora dessa präktiga soldater, och herrarnes
hustrur och barn skulle bestämdt tycka illa vara, om herrarne
själfva blefve på platsen — ty det kunde ju hända, att kaptenen
på briggen låter ge eld på dem, som gå ombord utan hans
medgifvande, — sade Lars Gathenhjelm — alltjämt, som det
tycktes, helt munter till lynnet.
— Då må så ske, i Guds namn, men jag måste göra min
plikt och åtlyda mina förmäns befallningar samt konungens
förordning, — sade kronofogden allvarligt och tog ett steg
mot fartyget.
Öfver femhundra karbiner lyftes mot honom och soldaterna.
— Vänta en minut, herr kronofogde! — ropade kaparen
samt fortsatte: — Var god och säg mig, hvarthän ni skall
föra dessa kuttingar.
— Till guvernören.

— 365 —
— Godt, vill ni vara af den godheten att lata mig försegla
kuttingarne med mitt sigill, och vill ni mottaga en
protest öfver beslaget, ifall jag hjälper er till rätta?
— Däremot ser jag intet hinder, herr kommendör; jag
skall med nöje stå er till tjänst i det fallet, — sade den
värdige ämbetsmannen.
Lars Gathenhjelm reste sig upp i vagnen, slog upp med
handen och sade:
— Bra, gossar! Bort med er nu!
Ett jubel utbröt, ej allenast bland kaparne utan äfven
bland soldaterna, och först då Gathenhjelm ånyo reste sig och
lät höra sin stämma, yttrande endast orden: “på er plats!“
blef det tomt omkring vagnen, och alla arbetena å varfvet
kommo i full gång igen.
På Gathenhjelms befallning förseglade nu Gadd och Tolle
penningförsändelsen, och den senare uppsatte i Gathenhjelms
hem, dit kronofogden och fiskalen medföljde, den omtalade
protesten. Kronofogden hjälpte till och med kommendören att uppsätta
handlingen, hvars innehåll var, att kommendör Gathenhjelm
på det högsta beklagade, att konungens tjänstemän
gjort beslag på den summa penningar, hvilken ålåg honom,
att som en redlig man utbetala till utländske män, som åt
honom byggt tvänne större fregatter, med hvilka han med
stor fördel ej allenast kaprat fiendernas handelsfartyg, utan
äfven bekrigat fiendens krigsfartyg, enligt konungens önskan,
görande dem afbräck och skada. Med stöd af den öppna
kaperkommissionen och konungens eget bref begärde han,
Gathenhjelm, att af guvernören i Göteborg eller den det ålåg,
genast åter bekomma denna penningesumma, på det han måtte
till utländingarne, som vore af vänskapligt sinnad nationalitet,
kunna betala och rätt göra.
Sedan denna protest blifvit underskrifven och med Gathenhjelms
adliga sigill försedd samt kronofogden och officerarne
på det gästfriaste förplägats, togo de afsked och medförde de
beslagtagne penningarne.
Tolle red en timme härefter i fyrsprång mot Strömstad,
hvarest Gathenhjelm genom sina späjare visste, att konungen
just nu befann sig.
De olika sinnesrörelser, som Lars Gathenhjelm varit utsatt
för, voro för starka äfven för honom; natten efter denna
dag bröt Lars Gathenhjelms sär åter upp, och en myckenhet

— 366 —
var och blod flöt därur. En svår sårfeber utbröt, och läkaren
måste för fru Ingela bekänna, att han ej kunde ansvara för
utgången. Hufvudsaken vore, att den sjuke fluge lugn och
ro samt isynnerhet skonades från hvarje häftig sinnesrörelse.
Ett helt dygn yrade den sjuke, och endast Tims och
Toms starka armar förmådde fasthålla honom vid sängen.
Fru Ingelas och Anna Hjelms trägna omsorger samt den
skicklige läkarens ifriga bemödanden gjorde dock, att den
sjuke småningom återfick krafter och medvetande.
Läkaren omtalade, att guvernören själf varit där jämte
flere andra förnäma och uttryckt sitt beklagande samt efterfrågat
kommendörens hälsotillstånd. Guvernören hade äfven
omtalat, att han skrifvit till konungen samt anhållit, att då
kommendören ej ämnade sända penningarne ur landet för att
undandraga konungen eller riket desamma, utan ämnade därmed
betala de inköpta fartygen, konungens vid beslagtillfället
använda förordning ej måtte anses tillämplig i detta speciella
fall. Hvarför han, guvernören, hade bedt Gathenhjelm vara
vid godt mod. Detta var det bästa läkemedel, doktorn kunde
använda, och Gathenhjelm började också att blifva bättre
härefter. Emellertid hade Tolle, så snart planen var uppgjord,
sändt en stallpojke med tvänne af Gathenhjelms ypperliga
hästar i förväg framåt Uddevalla för att hafva ombyte och
ilade nu själf efter.
Vid Kyrkeby gästgifvaregård, nära Jörlanda kyrka, träffade
Tolle den unge stallpojken, hvilken nyss anländt med
hästarna. Under det Tolle här förfriskade sig och pojken med hvar
sin mugg öl, anlände en kurir, af hvilken Tolle fick veta,
att konungen befann sig i Lilla Häsleröd, strax söder om
Uddevalla. Tolle galopperade vidare, osedan han lämnat en häst kvar
i gästgifvarens vård. Vid Åsen, en gästgifvaregård nära
Grinneröd, lämnade han pojken med den andre hästen samt
fortsatte på den tredje norrut. Det var nu tämligen mörkt.
Då Tolle var endast en fjärdedels mil från Häsleröd, blef han
hastigt hindrad af tvänne ryttare, af hvilka den ene ropade
“halt!“ samt frågade hvarifrån han komme och hvarthän han
ämnade sig.

— 367 —
— Jag kommer ifrån Göteborg och söker träffa hans
majestät konungen, som lär uppehålla sig i Lilla Häsleröd,
— svarade Tolle.
— Vi höra till konungens följe och ämna oss till honom,
så att ni kan följa oss åt, — sade den ene af ryttarne och
vändande om sin häst red han med sin följeslagare tillbaka
på vägen, hvarifrån de kommit.
— Hvad heter ni, och hvem har sändt er? — sporde nu
plötsligt den andre ryttaren.
Tolle spratt till liksom träffad af en kula, ty han
kunde ej misstaga sig; det var konungens röst, denna röst,
som han så väl hade inpräglat i sitt minne vid konungens
hesök i Göteborg.
— Jag heter Tolle Berndtsson och är skickad af kommendör
Gathenhjelm i ett enskildt, angeläget ärende till hans
majestät konungen.
— Nå, hvad gäller saken? — frågade ryttaren.
— Det står säkert att läsa i brefvet, jag medför från
kommendören. — Rätt svaradt! — sade ryttaren och satte sporrarne i
sin häst samt sprängde i fyrsprång af till gården, åtföljd af
den andre ryttaren och Tolle.
Framkommen hoppade konungen, ty det var han, genast
af sin häst och gick in i stugan, sedan han befallt Tolle att
följa med sig. Här sutto ett par ingeniörsofficerare vid ett
bord, hvarpå tvänne talgljus brunno, och på hvilket dessutom
några ritningar och papper lågo.
Så snart konungen kommit fram till bordet, vände han
sig till Tolle Berndtsson och sade:
— Gif hit brefvet!
Tolle närmade sig konungen och räckte honom djupt
bugande detsamma. Då kung Karl tog detta, såg han på
budbäraren och utbrast leende:
— Ah, där har jag ju min tappre kapare, hvilken Gathenhjelm
så mycket berömde, och som vid den låtsade striden
på “Näktergalen“ stod vid krutdurken med luntan i hand för
att låtsa spränga oss i luften, om fartyget hade tagits. Om
det hade varit allvar, skulle ni då ha handlat sä? — frågade
konungen den rodnande unge mannen.
— Otvifvelaktigt, nådige herre och konung! — svarade
Tolle med ett så bestämdt uttryck i rösten, att kung Karl
vardt fullkomligt öfvertygad om, att så skulle hafva skett.

— Bra, min unge vän, bra! — sade konungen. — Låt
oss nu se, livad vår tappre kapare skrifver.
Härvid Öppnade han själf brefvet och läste dess innehåll.
Under läsningen mulnade kung Karls drag, men klarnade åter,
då hans blick föll på Tolles trofasta ansikte, hvarpå en oförställd
beundran afspeglade sig.
— Känner du detta brefs innehåll?— frågade konungen.
— Ja, ers majestät.
— Har du läst det?
— Jag har skrifvit det efter kommendörens befallning.
— Är det sanning, att dessa penningar äro afsedda till
betalning af fartyg, dem Gathenhjelm låtit bygga — vet
du det? — Ja, ers majestät, det är vid Gud sanning, — svarade
den unge kaptenen lika trovärdigt, som han nyss svarat på
frågan, om han djärfts spränga “Näktergalen“ i luften.
— Det är bra! — sade konungen leende och tilläde: —
Gä in i den kammaren, där står mat; ät och kom åter, då
jag kallar! En stund efteråt öppnades dörren af en officer, som tillsade
Tolle, att han skulle tydligt skrifva sitt namn på en
papperslapp, som officern medförde. Sedan Tolle raskt tecknat
sitt namn på papperet, återvände officern in i det rum, där
konungen vistades.
Kort därefter inkallades Tolle.
Konungen stödde sig med den vänstra handen mot bordet,
hvarpå låg ett tjockt bref.
— Detta bref lämnar du genast vid framkomsten till
Göteborg åt vår guvernör där; och innehåller det vår nådiga
vilja, huru med kommendör Gathenhjelms process skall förfaras.
När Tolle tagit brefvet, bugade han sig djupt för konungen,
hvilken vänligt nickade åt den unge mannen, då denne
aflägsnadc sig.
Med konungens bref snarare flög än red den unge kaparen
mot söder, bytte om hästar, där ban lämnat dem på bort-
resan, samt befallde stallpojken att långsamt komma efter,
sedan de dyrbara djuren fått hvila ut sig.
Fyra timmar efter mötet med konungen var Tolle i
Göteborg. Ehuru det var mycket tidigt på morgonen, lät Tolle lock
anmäla sig hos guvernören, och hans ord “att han hade ett
bref från konungen“, öppnade för honom alla dörrar.

— £00 —
Snart stod Tolle i guvernörens sängkammare, hvarest
