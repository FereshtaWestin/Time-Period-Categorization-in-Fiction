Den galonerade och djupt bugande kammartjenaren försvann med ljudlösa
steg genom den yttre tamburdörren. Efter några ögonblick återkom han och sade
med högtidlig stämma:
“Hans Durchlaucht behagar låta monsieur göra honom sin vördnadsfulla
uppvaktning.“ Vid dessa ord aflägsnade sig hofmästarn till ett annat ställe i våningen,
och företrädd af kammartj enaren steg Sven genom den inre tamburdörren in i ett
med all upptänklig lyx utstyrdt gemak, der till och med ljudet af fänrikens långt
ifrån hofmannamessiga steg förtogs af den tjocka och säkerligen äfven mycket kostbara
turkiska mattan.

400
I detta gemak bief Björn tillsagd att aftaga sina ytterkläder, hvilket han
äfven hörsammade. Sedan han derpå upphjelpt sin ganska derangerade toalett,
hvarigenom hans tilltalande yttre framträdde i sin mest fördelaktiga dager, slog
kammartjenaren upp gemakets båda inre ornamenterade dubbeldörrar af ek samt
yttrade med hög stämma:
“Den svenske fänriken monsieur Björn!“
Förre springpojken från Markaryds gästgifvaregård i Småland trädde in i
furstens mottagningsrum, hvilket till möblemang och inredning för öfrigt ännu mera
vittnade om den största smak och öfverdrifna lyx, som den tidens rikedom förmådde
skapa. Ännu aldrig förr hade Sven skådat något liknande. Till och med de förnämsta
rummen i Stockholms slott, sådana han sett dem före den gamla vasaborgens
brand, kunde icke i prakt och ståt jemföras med detta. Han stod nästan
fullständigt slagen af häpnad, och innan han fullständigt hunnit återvinna jemn-
vigten, såg han sig stå öga mot öga med furstinnan Angelika.
Hon hade efter fänrikens aflägsnande från henne hastat in i sin jungfrubur
i slottet och der med en kammartärnas tillhjelp aflagt sin resdrägt samt iklädt sig
en lättare habit.
Som hon nu stod der i sin enkla, men smakfulla drägt, med det korpsvarta,
vågiga håret, de strålande ögonen, de sammetslena, af brådskan något rosafärgade
kinderna och den leende munnen, mellan hvars glödande läppar de mest
vackra tänder tittade fram, framställde hon den mest trogna personifikation af den
unga, blomsterdoftande våren, som kommer blicken att ljusna, pulsen slå och
hjertat klappa af hänförelse.
Inför denna lefvande och hänförande tafia glömde vår fänrik anställa hvaije
vidare jemförelse mellan Sveakonungarnes f. d. residens och slottet Novajo-Selo.
Ja, han förgät allting annat omkring, sig utom den unga furstinnan, vid hvilkens
junoniska former hans druckna blickar sögo sig fast. Hänförande hade han funnit
henne vid hans första sammanträffande med henne å hålvägen, men nu tycktes hon
vara minst hundra gånger mer strålande och fager.
“Å furstens, min älskade faders, vägnar helsar jag eder välkommen till
vår gamla fäderneborg, fänrik Björn“, sade hon med sin musikaliska stämma.
Vid dessa ord återkom Sven till sig sjelf och svarade, i det han djupt
bugade sig för den sköna och unga värdinnan:
“Jag prisar mig lycklig att ha gjort eder, furstinna, och eder herr faders
bekantskap samt beder eder vara förvissad om, att eder välkomsthelsning gått mig
till hjertat. Anblicken af eder, ädla fröken, är mäktig att lägga en hel verld för
edra fötter. Mottagen försäkran om eder mest ringe vasalls amdersåtliga'trohet
och vördnad! ‘ ‘
“I läggen edra ord på ett sätt, som tydligt låter förstå, att I ännu icke
kommit ifrån den elaka vanan att smicka“, svarade hon leende och med en blyg,
men beundrande blick fästad på den vackre och ståtlige svensken. “Dock låt oss
lemna detta ämne, ty jag vet, hvad i ämnen försvara eder med. Fursten väntar

401
med stor otålighet att under Navajo-Selos sekelgamla tak få trycka handen på
sin och sin tacksamma dotters räddare.“
Sägande detta slog hon i egen person upp dubbeldörrarne till angränsande
rum, i hvilket hon och fänriken inträdde.
Detta rum var något mindre än det, som Björn antog vara mottagningsrummet,
och hvilket den sköna furstinnan och han nyss lemnat. .Det var furst
Rakowskys arbetsrum, men såg snarare ut som en mindre salong. Möblemanget
var ytterst dyrbart, och väggpanelningen af ek var utskuren i konstnärligt arbetade
arabesker och smakfullt upphöjda friser. Å dessa väggar nedbhckade i dubbla
rader den furstliga familjen Rakowskys anherrar och anfruar allt ifrån korstågens
tid. Då skapade den tappre och högsinnade riddaren Richard Rakowsky genom
lysande bragder i striden mot den heliga grafvens innehafvare, muhammedanerna,
åt sin ätt en ovansklig ära och förvärfvade en vapensköld, som sedan dess fläckfritt
burits af alla Rakowrskyar led efter led genom århundraden. Denne riddare,
på hvilken hvarje ättemedlem blickade tillbaka såsom på den egentlige stamfadern,
hade nemligen slutit sig till den korstågshär, som anfördes af Englands tappre och
oförvägne konung, Richard Lejonhjerta. Då de djerfve korsriddarne under sitt
framträngande genom det af de otrogne ödelagda och af krigiska horder uppfyllda
förlofvade landet ändtligen fingo se målet för sitt mödosamma och farmängda tåg,
den heliga staden, föll mången andaktsfullt ned på sina knän och gret i glädje.
De hade emellertid ännu ett godt stycke väg fram till Jerusalem, och under marschen
dit anföllos de tidt och tätt af Saladdins fanatiska härskaror. I en af dessa träff-
ningar lyckades den tappre riddaren rädda Englands konung från en säker död, men
strax derpå, sedan han utfört under af hjeltedater, föll han dödligt sårad af det
tunga hugget från en turks kroksabel.
Detta var i korthet historien om ätten Rakowskys stamfader, hvilkens bild
med de om djerfhet och noblesse vittnande dragen intog hedersplatsen bland porträtten
af den furstliga familjens anherrar.
I detta rum framför alla de öfriga i slottet föredrog furst Rakowsky att
vistas, och der befann han sig äfven nu, då fänrik Björn, företrädd af furstinnan
Angelika, inträdde i detsamma. Fursten satt i en högkarmad länstol med svällande
dynor, öfverdragna med mörkblått sidentyg.
Vördsamt närmade sig fänriken den gamle borgherrn, som, utan att resa
sig upp från stolen, yttrade till svensken följande ord:
“I torden ursäkta mig, fänrik Björn, att jag i sittande ställning mottager
eder under mitt tak. Men till rättfärdigande af detta mitt beteende får jag uppriktigt
tillstå, att min gamla reumatism, som under resan och särskildt i följd af de
uppskakande händelserna i hålvägen betydligt förvärrats, tvingar mig att så mycket
som möjligt hålla mig i stillhet. Fastän min bräckliga stoftshydda således icke
träder eder till mötes, försäkrar jag eder, att mitt hjerta, manadt af den mest uppriktiga
glädje och tacksamhet, gör det i dess ställe. Mottagen, fänrik Björn, min
och min dotters räddare, den gamle furst Rakowskys välkomsthelsning!“
“Jag känner mig djupt rörd af eder godhet, ädle furste“, svarade §ven

402
och fettade med värma borgherrns utsträckta hand, den han vördnadsfullt förde
till sina läppar.
Denna artighetsbevisning behagade synnerligen den gamle, och han inbjöd
med handen Björn att taga plats i en länstol midt emot honom.
Sven efterkom hans önskan, och snart var samtalet i gång. Det rörde sig
hufvudsakligen om pater Anselmus uppträdande, hvilket fursten mycket beklagade.
Han är en" inbiten katolik“, sade han, “och hatar alla andra trosbekän-
nare värre än döden. Någon tolerans känner han icke till.“
Ja, han tyckes vara en arg och oböjlig jesuit“, svarade Björn. “Men
deröfvor förundrade jag mig icke så mycket, som öfver det sätt, I laden i dagen
gent emot honom, furst Rakowsky. Jag har nemligen aldrig förr påträffat en sådan
den enda saliggörande kyrkans rättänkande son som I, ädle herre. Det gjorde mig
i sanning godt att någon gång finna tolerans äfven hos en katolik.“
Uppriktigt sagdt får jag tillstå för eder, fänrik, att min åsigt är, det religionerna
eller kanske rättare uttryckt religionen liksom allting annat är mer eller
mindre ofullkomlig. Visserligen är den gifven menniskan till rättesnöre af den
Högste,^ som ju är fullkomligheten sjelf, och borde således med rätta kunna anses
vara fri från alla brister. Men hur är det i sjelfva verket dermed? De gudomliga
sanningarna ha under seklernas lopp allt mer och mer blifvit förfuskade af den
oroliga menniskotanken, slitna i stycken och åter hoplappade, uppblandade med
allehanda' påfund samt inramade i en massa dogmers malätna former. Ur detta
virrvarr och denna oreda lyser det gudomliga blott svagt fram, och de sanningssökande
tappa bort sig i denna labyrint, som vi kalla religionen. Detta äro de
likväl sjelfva långt ifrån att tro, och så proklamerar den ene efter den andre för
verlden, att han funnit rätta vägen till sanningen, oaktadt de måhända alla endast
beträdt nya irrgångar. Så har det varit hittills och kommer kanske äfven hädanefter
att så förblifva. Nu uppstår hos en hvar den frågan: Hvem af dessa nyss
nämnda sanningssökande har rätt? Är det måhända den, som samlat de flesta
anhängarne omkring sig, eller den som lyckats uppelda sina trosbröder till segerrik
kamp med verldsliga vapen mot dem, som icke äro deras meningsfränder? Svaret
härå må en annan afgifva. Jag för min del inskränker mig endast till att beklaga,
det de olika religionsbekännarne, hvilka i stort sett sträfva till samma mål, under
vandringen dit äro så fiendtligt stämda mot hvarandra. Af det, som jag i detta
ämne yttrat, kunnen I, fänrik Björn, sluta eder till, att, oaktadt jag bekänner mig
vafa katolik, jag likväl icke vill upphäfva mig till domare öfver en annan religions
läror. I enlighet härmed var det äfven, som jag mera i mitt stilla sinne än med
ord klandrade pater Anselmus oförsonliga beteende mot eder, ett beteende som
jag likväl hoppas, -att I redan hafven förgätit.“
“I denna förmodan hafven I icke tagit miste, furst Rakowsky“, svarade
Björn. ‘En sin kyrkas lära hängitven jesuitisk munk kan anses vara i samma
ställning som en drucken menniska. Hans bättre jag är förblindadt, och han vet
knappast, hvad han säger eller gör. En dylik person är följaktligen otillräknelig,
hans normala själsegenskaper hafva tagit retur, och han är i mångt och mycket
att beklaga.“

403
“Rätt hafven I, fänrik, i det, som I yttrat, och jag är nästan böjd för att
tro, det patern ångrat sitt uppträdande mot eder“, sade fursten. “Han är i själ
och hjerta en oförarglig menniska, och det enda jag har emot honom är det, att
han insupit ett oförsonligt hat till alla s. k. kättare.“
“Ursäkta mig, min iar, men jag kan icke dela edra åsigter om honörn“,
inföll nu furstinnan Angelika, som hittills varit ett stumt yittne till furstens och
Björns samtal. “Han har alltid förekommit mig såsom sjelfva illistigheten, och
något förtroende har jag aldiig haft för honom. I veten också, min far, att jag
mer än en gång bedt eder afskeda honom i egenskap af biktfader och antaga en
annan andlig i hans ställe. Med få ord: jag tillåter mig säga eder, fänrik Björn,
att I under eder vistelse här i slottet noga sen eder omkring till höger och venster.
Patern är hämdgirig, och den behandling, I låtit honom vederfaras, glömmer han icke.“
Vid dessa ord berättade hon och Sven för fursten om det uppträde, som
egt rúm mellan fänriken och pater Anselmus, hvarvid fursten icke förmådde undertrycka
ett leende.
“Efter en dylik förödmjukelse i hela besättningens åsyn torde han icke låta
visa sig åtminstone så länge, I ären här, fänrik Björn“, svarade fursten. “I be-
höfven således icke företaga några försigtighetsmått och icke fästa eder vid de
farhågor, min dotter uttalat.“
“Jag skulle gerna vilja vara af samma tillitsfulla tro som I, min far“, sade
furstinnan, “men jag kan icke förmå mig dertill. Och derför råder jag eder, fänrik
Björn, ännu en gång till, att I ären på eder vakt.“
“Oaktadt jag icke anser mig vara utsatt för någon fara från^ munkens sida,
vill jag likväl taga fasta på edra ord, ädla fröken, och göra som I godhetsfullt anbefallt
mig“, svarade Sven och bugade sig för furstinnan.
Sedan de ännu en stund utbytt tankar i detta ämne, hvarunder fröken Angelika
uttalade sig på fullt allvar, fursten och fänriken halft på skämt, intogs diné.
Dervid måste Björn, som nära nog varit besluten för att redan samma afton fortsätta
färden till Riga, lofva att åtminstone öfver natten blifva furstens gäst.
Efter dinén drog sig fursten tillbaka till sitt arbetsrum, skyllande på sina
giktplågor samt bedjande furstinnan Angelika visa deras gäst slottets märkvärdigheter.
Härtill gaf furstinnan med oförställd glädje sitt bifall, liksom äfven Sven
med odelad förtjusning ställde sig under den älskvärda ledarinnans befäl.
De unga tu genomvandrade nu hela slottet, dervid på det lifligaste samtalande
med hvarandra i alla möjliga ämnen. Då de kommit in i bildergalleriet,
som var rikt upplyst, kände Björns förtjusning knappt några gränser. Visserligen
var han ingen vidare konstkännare, men så mycket såg och förstod han, att här
var målarekonsten representerad af dess mästares förnämsta alster. Särskildt
fäste han sig vid en tafia föreställande en ung, - madonnäliknande borgfröken,
som inför den korsfästes bild räckte en fattig, men helt visst tapper och
högsinnad riddare sin hand och sitt hjerta.
Furstinnan och fänriken försjönko i djupa tankar framför detta mästerverk
af skön konst, den de egnade beundrande blickar. Hvad var det för känslor, som
dervid rörde sig på djupet af deras hjertan? Svaret på denna fråga är icke så

lätt gifvet, men det kunna vi säga, att en ömsesidig attraktion förde dem, innan
de visste ordet af, allt närmare intill hvarandra. Der vid kom hennes korpsvarta,
silkeslena hår i beröring med hans haka, oeh hon kände hans varma andedrägt på
sin ena kind.
Båda sprutto till, liksom en elektrisk ström genomfarit dem. De togo ett
par steg tillbaka- ifrån hvarandra, och en glödande rodnad betäckte deras ansigte.
Deras blickar möttes, hennes strålande som den nyvaknade Auroras, och hans talande
ett språk, som hon förut blott hört i de älskliga drömmarnes férike,.
Så stodo de midt emot hvarandra några sekunder utan att yttra ett ord.
Slutligen tycktes hon öfverfallas af en frosskakning, de skära rosorna å hennes
kinder lemnade rum för liljorna, de glänsande ögonen fylldes med tårar, och hon
skulle otvifvelaktigt ha signat till golfvet, om icke Björn mottagit henne i sina armar.
Fänriken blef nästan utom sig af förskräckelse.
“För Guds barmhertighets skull sägen, att I icke dön såhär i blomman af
eder ålder, ädla fröken!“ sade han och tryckte henne ömt intill sitt klappande hjerta.
Intet svar kom öfver hennes läppar. Hon låg med ansigtet delvis lutadt
mot hans bröst samt med tillslutna ögon.
Hur bedårande skön var hon icke i denna stund! Svens blickar sögo sig
fast vid hennes englarena, täcka ansigte, och blodet lopp med minst dubbelt så
stark fart genom hans ådror. Han greps af en nästan obetvinglig lust att trycka
en kyss på hennes svällande purpurläppar. Men en inre röst sade honom, att
det icke varit rätt handladt af honom, och han afstod derifrån, icke utan en häftig
strid med sig sjelf.
Denna kamp hade älven återfört honom till sig sjelf från drömmarnes
leende rosengårdar. Hur förskräcktes han nu icke för sig sjelf! Han, en simpel
lifdrabant — låt vara med fänriks rang och värdighet — hade nära nog vågat
gifva en ung, älsklig, strålande skön och rik furstinna en kyss, en qvinna, som i
det tillstånd hon var icke kunde göra något motstånd. Det hade varit en stöld,
och han hade efter en dylik handling måst betrakta och afsky sig sjelf såsom en
tjuf, hvilken, gynnad af nattens mörker, bryter sig in i och beröfvar helgedomen
på en del af dess skatter. Han hade emellertid bestått profvet, ett i sanning hårdt
prof, och han gladde sig deröfver, ty nu kunde han utan blygsel möta de oskuldsfulla
blickarne ur furstinnans sköna ögon.
Vid dessa tankar undslapp honom ett dämpadt jubelskri. Furstinnan Angelika
hade slagit upp ögonen.
“Gud vare lof, att I hemten eder efter illamåendet, ädla fröken !“ sade han
och förde henne till en beqväm hvilstol i galleriet. “Jag har varit mycket bekymrad
för eder.“ Furstinnan strök med ena handen öfver pannan liksom för att reda
sina tankar. “Hvad har då inträffat?“ yttrade hon. “Ah! nu minnes jag det. Vi stodo
och betraktade den der vackra taflan då jag plötsligen kände mig illamående,
— _ ett svindelanfall och ingenting annat, Men nu är jag fullkomligt åter-

ställd och tackar eder, fänrik Björn, särskildt derför, att I ej hafven oroat mm far
genom att omtala, hvad som passerat. I hafven ju det icke?“
Hon blickade vid dessa sista ord oroligt upp i hans ansigte.
“Det har jag icke, furstinna, ty sanningen att säga blef jag så alter erad, ätt
jag icke rätt visste, hvad jag skulle taga mig till“, svarade Björn.
“Då är allt åter godt och väl“, sade hon och reste sig från hvilstolen.
Hon hade tydligen återvunnit herraväldet öfver sig sjelf.
“I förvånen eder helt visst öfver anledningen till mitt plötsliga illamående“,
fortsatte hon. “Viljen I lära känna densamma?“
Fänriken bugade sig till tecken, att hon förekommit honom beträffande en
önskan, som han icke velat uttala.
“Så hören då, fänrik Björn“, började hon. “Å den nyss nämnda taflan
har konstnären tecknat tvenne unga menniskors lycka. Inför kärlekens Herre lofva
de hvarandra evig trohet, och inga moln tyckas skymma framtidshimlen öfver deras
hufvud. Skulle då deras unga lycka aldrig störas? Man kunde vara böjd för att
hoppas och tro det. Men der midt emot på andra väggen sen I epilogen af
— dramat: skingrade illusioner, grusad sällhet.“
Vid dessa ord pekade hon på en annan tafia af samme mästare.
“Der ligger“, fortfor hon, “den förr så lyckliga borgfröken på bår med
dödens insegel på sin panna. Hennes stolta och andryga föräldrar, som stå omkring
sin stelnade dotters jordiska qvarlefvor, äro orsaken till, att hon tömt giftbägaren
i botten. De ha nemligen krossat hennes hjerta genom att utan tanke på
följderna förjaga det värdiga föremålet för hennes jungfruliga kärlek, den ringe,
men tappre riddaren.“
“Och denne?“ sporde Sven i upprörd ton.
“Ja, honom sen I der på taflan bredvid till höger. I den djupa hjertesorgen
öfver den älskades förlust har han dragit ut i kriget mot de otrogna och funnit
hjeltedöden. Ar detta icke en nog dystert och mången gång allt för sannt tecknad
verklighetsbild för att framkalla en dödsliknande kyla i det medsörjande hjertat?“
Hon såg vid dessa ord upp till honom med en blick, som försatte hela
hans inre menniska i ett tillstånd af jublande vårglädje.
“I hafven fullkomligt rätt, ädla fröken“, svarade Björn, “och jag är förvissad
om, att I, ifall fursten, eder fader, en gång komme att påtvinga eder en make,
förr gåfven eder döden, än I sveken den värdige man, som I skänkt eder kärlek
och bergfasta tro.“
Furstinnan Angelika rodnade djupt, då hon yttrade följande:
“För mig, fänrik Björn, kan det ej gå derhän. För det första vet jag icke,
om någon finnes, som skulle vilja söka vinna min kärlek. För det andra tror jag,
att, i händelse en sådan man funnes, hvilken jag kunde skänka min hela kärlek,
min far icke skulle uppträda med maktanspråk mot mig och grusa min lycka.“
“Under de korta stunder, jag haft den oskattbara äran vara i eder faders
närhet, har jag lärt mig uppskatta honom såsom en ädel och högsinnad personlighet.
Derför skulle jag gerna vilja tro, att han åtminstone icke med vett och
vilja skulle kunna förorsaka sin så högt älskade dotter hjertesörg. Hans tankar om

m
Standsskilnaden känner jag likväl icke, och är det så, att han styft håller på bördens
företräden, och den man, I gifvit eder tro, intet annat egde än en oförvitlig
karakter och sitt goda svärd, kunde det hitta på och hända, att den högvälborne
fursten icke ens ville höra talas om en mesaleianse.“
“Afven jag känner lika litet som I min faders åsigter i denna sak, då vi
hittills icke föranledts att derom utbyta några tankar. Men skulle det inträffa, att
han satte sig emot en dylik förbindelse — ja, då hade jag intet annat medel att
tillgripa än det, som för alltid stillade den nyssnämnda borgfrökens sargade hjerta.“
Den unga furstinnans kinder glödde liksom af hänförelse, och i hennes ögon
brann en underbar eld. Björn smittades deraf och förmådde icke taga sina beundrande
blickar från denna gudomligt vackra qvinna, hvars hjerta, derom var han
förvissad, skulle vara mäktigt att rymma en så rik och sjelfuppoffrande kärlek. Hennes
sista yttrande hade liksom uppväckt ett stormande jubel inom honom, och hans
bröst hade blifvit tummelplats för aldrig förr anade känslors ystra lekar. En fé,
en knappt sjuttonårig qvinna, hade vidrört honom med sitt trollspö, och han visste
nu, att denna fé i gestalt och skepnad af furstinnan Angelika för alltid tagit hans
hjerta i besittning.
Då han nu kommit till full klarhet deri, intogs han af förskräckelse, och en
viss modlöshet fick makt öfver honom. Hvarför skulle ödet spela honom detta
spratt, honom, som ända hittills fått njuta af sitt sorgfria väsen, oberörd som han
varit-af gud Amors giftiga pilar? Det hade väl gått an, om föremålet för hans kärlek
varit en med honom jemnbördig qvinna. Men nu? Han, en simpel svensk
krigsbuss, intagas af en dylik mäktig och befallande känsla till en i börd och rikedom
så högt öfver honom stående dam! Det vore något i sanning allt för galet.
Härtill hade hon kanske aldrig egnat och komme ej heller att egna honom några
andra känslor än dem, hvilka tacksamhetens fordringar, väckt hos henne. Men hade
hon icke visat honom en sympati och ett intresse, som tycktes ha varit af ett annat
slag än det, som den flyktiga bekantskapen plägade lägga i dagen? Och hennes
egendomliga illamående framför de der taflorna och hennes på honom riktade milda
och drömmande blickar sedan? Nej, på det sättet såge man ej på en fullkomligt
likgiltig person. Vore det då möjligt, att hon älskade hpnqm tillbaka, om blott med
ett enda uns kärlek? Ja, det kunde ju icke vara en omöjlighet, åtminstone lade
hans fattigdom och ringa börd intet hinder i vägen derför, ty hon hade ju gjort
-antydningar om, att hon underskattade dessas värde, då det gällde den rena och
sanna kärlekens rikedom. Men- så ställde sig ju fursten, hennes fader, såsom en oöf-
verstiglig Herkulesstod i hans väg fram till lyckans mål!
Vid denna tanke mulnade fänrikens panna, och det kändes inom honom,
som om en dolkspets vidrört hans hjerta.
Det vore så godt först som sist söka besegra denna olyckliga böjelse. Han
kunde ju ändå aldrig komma i besittning af denna älskliga vårblomma, som blifvit
så dyrbar för honom. Dock nej, han kunde icke utan strid, om det så erfordrades
mot en hel verld, afstå från hennes egande, och strida ville han. Med hennes
fagra bild i sitt hjerta skulle han draga ut i kriget och förvärfva sig ett aktadt
och äradt namn, ja, måhända adelskap. Hans rykte som frejdad krigare skulle

4Ö?
komma att genljuda genom hela Polen, och höljd af ära och utmärkelse samt om-
strålad af en hjeltes gloria skulle han återkomma till Novajo-Selo, förklara sin kärlek
för sitt hjertas drottning samt begära hennes hand af fursten,
Dessa och dylika tankar genomkorsade vår tappre småländings hjerna, der
han stod sida om sida bredvid den älskade. Han röjde likväl icke med en enda
min de stormande känslor, som gjort sitt intåg hos honom. —
“Jag var på förhand säker om, att I, ädla fröken, skulle afgifva ett, sådant
svar“, yttrade slutligen Sven, sedan han vaknat upp ur sina drömmar. “Jag önskar
emellertid, att I aldrig måtten behöfva använda ett dylikt medel, hvilket kärlekens
JFader icke gema kan tillåta.“
Furstinnan Angelika svarade ej ett ord härpå. Hon var försjunken i egna
tankar, och under intensiv tystnad lemnade hon och Björn galleriet samt uppsökte
fursten i hans arbetsrum.
Under samtal om hvarjehanda saker tillbragtes återstoden af qvällen, tills
hofmästaren underrättade om, att supén var serverad. Efter densamma uttalade
fursten sin önskan om att vilja draga sig tillbaka till sitt sofgemak, inbjöd Sven att
följande morgon déjeunera med honom och furstinnan samt tog god natt af sin gäst.
Detsamma gjorde äfven furstinnan i de mest älskliga ordalag, hvar efter hon
ännu en gång bad Björn se upp till höger och venster, då han begaf sig till de
honom anvisade rummen.
“Varen lugn, ädla fröken! Jag skall vara på min vakt“, svarade han,
fattade hennes lilla utsträckta hand, som han förde till sina läppar, hvarefter han
med en bugning lemnade salongen och begaf sig till ett par längst bort vid ena
ändan af korridoren belägna rum.
Dessa, som redan iordningsställts att mottaga sin nattgäst, voro rikt upplysta
samt vette med fönstren utåt östra sidan af borggården. Vädret ute var
lugnt och stilla, kölden stark, och från molnfri himmel lyste månen med sitt silf-
versken. Det var sålunda en stämningsfull afton, och Björn släckte ljusen samt
satte sig vid ena fönstret. Han hade ännu icke behof af att gå till hvila, men så
mycket mera kände han en slags njutning utaf att blicka ut i det halfmystiska,
förtrollande månskenet och försjunka i drömmerier. De tvenne senast förflutna da-
garnes vexlingsrika händelser utgjorde ju tillräcklig anledning dertill. Slutligen
ryckte han plötsligt till och reste sig upp från stolen, på hvilken han suttit. Hans
tankegång hade fått en annan riktning, och han liksom blygdes för sig sjelf, emedan
han tillåtit sig försjunka i ett tillstånd, som kännetecknade endast vekliga personer.
Ja, han ville förjaga dessa drömmar, dessa qvinliga tankar cch åter blifva
samme fänrik Björn som förut; djerf, tapper, oförvägen, anspråkslös i medgången,
oböjlig och stor i olyckan. Han skulle visa sig värdig sin konungs förtroende och
verkställa hans uppdrag eller ock sätta lifvet till. Han vore nu icke så långt ifrån
Riga, och med hjelp af sitt goda svärd och snabbe springare skulle han nog veta
att bana sig väg dit. Hans häst, ja, den måste han se till, innan han ginge och
lade sig. Då Björn fattat detta beslut, knäppte han svärdet, som han lagt af, vid
sidan, undersökte och stack på sig en af sina ryttarpistoler och utträdde i korridoren,

ütâft att dessförinnan ha tändt ljus i sina rum. Korridoren upplystes blott sparsamt
af en kulört nattlampa, men Sven hade under aftonens lopp hunnit orientera
sig, så han nu utan vidare svårighet fick reda på nedgången till trappan, som förde
till andra våningen. Lika lätt var det för honom att passera de öfriga korridorerna
och trapporna, och snart stod Sven utan att ha mött en enda menniska nere
på borggården. Nu först framträngde till honom ljudet af vaktposternas taktmessiga
steg, och han beslöt sig för att uppsöka en af dem. I denna afsigt tog han några
steg framåt, men stannade plötsligt, då någon i närheten ropade an honom. I
samma ögonblick framträdde bakom vestra slottshörnet en vaktpost med färdigt
gevär. Denne kände emellertid genast igen fänriken, skyldrade gevär för honom
och svarade artigt, att Björn fick passera.
uJag tackar eder, min gode man“, sade Sven, “och beder eder på samma
gång vara god och upplysa mig om, hvarest stallet är beläget. Min häst finns der,
och jag önskar sjelf se om honom, innan jag går till hvila.“
“Mycket gerna, ädle herre“, svarade vakten. “Jag skulle vilja följa med
eder dit, om det icke vore förbjudet att aflägsna sig från posten. Stallet är emellertid
lätt att finna, då jag underrättar eder om, att det är beläget invid mellersta
delen af den inre norra slottsmuren. Förmodligen finns det äfven der någon vakt,
som kan gifva eder vidare upplysning.“
Sven tackade och aflägsnade sig bakom vestra slottshörnet.
Då han försvunnit i den mörka skugga, som slottet kastade öfver denna
del af borggården, lät vaktposten höra en sakta utdragen hvissling. Strax derpå
förnams ljudet af smygande steg, som tycktes komma från en mörk gång mellan
ett par af förrådshusen vid södra slottsmuren. Stegen närmade sig allt mera, och
vakten urskiljde snart i skuggan konturerna af — pater Anselmus. -— Läsaren har
måhända redan anat, att den här vakthafvande posten var samme slottsknekt, som
skyndat efter munken, då denne efter upptuktelsen af Björn dragit sig fortast möjligt
bort från platsen för sitt nederlag.
“Jag tror, att fogeln ändå till sist flög ur boet, min sön“, sade munken
med lismande stämma till vaktposten.
- “Han gjordé det, fromme fader“, svarade denne. “Må hans kätterska själ
lida skärseldens allra svåraste qval!“
“Ja, måtte den heliga madonnan och alla helgon vära oss behjelpliga med
att få honom i vårt våld! Är du beredd, min son, att låta din dolk dricka
hans blod?“ “Intet håller min hand tillbaka, då jag blifvir uppmanad till att göra den enda
saliggörande kyrkan en tjenst.“
“Rätt taladt, min son. Kyrkan skall också veta att belöna dig, och i kraft
af mitt heliga embete lofvar jag dig här högtidligt förlåtelse Acke allenast för de
synder, du redan begått, utan äfven för dem, som du kommer ”att begå.“
“Tack, fromme fader. En dylik syndaförlåtelse har jag fikat och sträfyat efter
att vinna i hela mitt lif. Nu skall det gå lätt för sig att stöta ned den uppenbare
kättaren, som icke räknade för rof att bete sig så, som han gjorde, mot eder, den
helige faderns mest hängifne och Gudi behaglige tjenare.“

409
“ja, den Högste har redan, det känner jag på mig, uttalat dödsdomen öf-
ver den djefvulske svensken, och oss har Han i sin stora nåd utsett till att verkställa
hans straff. En afundsvärdare lott kan väl ingen dödlig begära, ty lönen der-
för blir härlighetens ovanskliga krona. Raskt till verket således, och låt oss icke
taga vår hand ifrån plogen!“
“Men hafven I, fromme fader, uppgjort någon bestämd plan för öfverfallet?“
“Till en del, min son, och resten får himlen sköta om. Jag tänkte först,
att vi skulle smyga oss upp i tredje slottsvåningen och intränga i kättarens sofge-
mak. Men då han nu är utgången antagligen i afsigt att titta till sin springare, kan
denna tanke icke låta realisera sig. Återstår således att bringa honom i vårt våld
här ute på borggården. För att underlätta detta har jag sändt vakterna vid norra
muren till annat ställe inom slottet. Vi hafva således fria händer och kunna utan
vittnen följa honom i spåren för att, då tillfälle dertill erbjuder sig, göra slut på hans
kätterska tillvaro.“
Vid dessa ord smögo sig munken och vaktposten bort i skuggan och följde
samma väg, som fänrik Björn tagit.
Denne hade snart framkommit till norra sidan af borggården, men var inte
litet förvånad öfver, att ingen vakt syntes till. Han kunde följaktligen icke förfråga
sig hos någon om, hvar stallet fanns. Detta var likväl en omständighet, som
långt ifrån förargade honom. Han hade ju ingen brådska, och dessutom svalkades
hans upphettade tinningar af den kyliga aftonluften. Framför honom lågo flera små
byggnader invid slottsmuren. Till en af dessa ställde han på måfå sina steg. Dörren
var icke låst, blott en hasp var dess enda stängsel. Den lyfte Sven af och
öppnade dörren. Slumpen hade fört hans steg till stallet, i hvilket han nu inträdde.
Der funnos en hel samling hästar af största värde: arabiska, andalusiska och engelska
fullblodshästar. Bland denna förnäma samling upptäckte Sven utan synnerlig
svårighet sin egen springare. Den stod i en spilta blott några få alnar från
dörren och hade fullt upp med foder framför sig i krubban. Fänriken var således
fullt nöjd med stallbetjeningens anordningar och trädde åter ut genom dörren, som
han stängde efter sig.
Björn begaf sig nu från norra sidan af borggården tillbaka till dess södra.
Han hade emellertid icke tagit många steg, förrän han förnam ett tasslande läte i
sin omedelbara närhet. Det kom från venster sida om honom bakom en ganska
stor réservoir, som var nästan fylld med vatten i och för hästarnes behof.
Sven stannade och lyssnade. Då han intet vidare hörde, fortsatte han i
det djupaste mörker, förorsakadt af skuggan från de kompakta stenbyggnaderna,
vägen fram utan minsta tanke på något försåt. Men strax derpå, just som han
skulle vika om ena slottshörnet, upprepades det tasslande ljudet bakom honom.
Snabbt som tanken gjorde Björn helt om i lagom tid för att lyckligt kunna afvärja
en häftig dolkstöt med sin sabelbalja — värjan hann Sven icke att draga.
Till sin stora förvåning igenkände han i den person, som förde mordvapnet,
samme vaktpostf med hvilken han kort förut talat. Anledningen till situationen blef
honom emellertid genast klar, då han upptäckte pater Anselmus i vaktpostens följe.
De båda värde stridskamraterna hade företagit stormlöpningen med sådan fart, att
Kung Karl den unge hielte. 20 a,

410
de, då fänriken plötsligt gjorde helt om, icke förmådde stanna i sitt lopp, utaft rii-
sade rakt i famnen på honom.
Blixtsnabbt, men lugnt, som om ingenting precis händt, fattade Sven med
ena handen tag i munken och med den andra i vaktposten, som i häpenheten och
förskräckelsen tappat dolken.
“God afton, fromme fader!“ sade Björn i gäckande ton. “Jag trodde sannerligen
icke, att jag ännu en gång skulle få den stora äran stifta närmare bekantskap
med eder. Och du, skurkaktige vaktpost, som lånat dig till mordverktyg åt denne
snyg£e kyrkans tjenare, hvad tror du, att det skulle blifva af dig i denna stund, om
jag icke läte nåd gå före rätt?“
Vid dessa ord förde han de båda skurkarnes tuggapparater med sådant
eftertryck mot hvarandra, att deliqventernas mest framstående ansigtspartier delvis
plattades och sprungo i blod.
Munken gnisslade af raseri, och vaktposten vred sig som en mask i fänrikens
jernhand. “Gode herr officer, släpp mig, och jag skall anropa alla helgon om eder
själs frälsning!“ stönade han fram.
“Evigt vore du förbannad, eländige kättare och skabbige svenske hund!“
fräste munken. “I ären icke så synnerligen artig af eder, fromme fader“, sade Björn och
lät jesuiten och hans mordredskap åter gifva hvarandra en kyss.
“Nåd, nåd!“ jemrade sig vaktposten. Munken deremot kunde icke få fram
ett ord. Vreden förlamade hans tunga, och omkring hans läppar låg en nära nog
tums djup fradga.
“Varen bara lugna, mine herrar!“ yttrade Sven. “Jag är ingen bödel, men
i egenskap af kroppslig läkare för stunden vill jag gifva eder hvar sin välbehöfliga
ordination. Du, vaktpost, har visat dig alltför het på gröten och bör derför hafva
en kall afrifning, och för eder, fromme fader, som ären egensinning som ett illa upp-
fostradt barn, ordinerar jag en bastant risbastu.“
Fänriken lät handling följa på ord och bärande på raka armar de sprattlande
syndarne framför sig gick han med fasta steg fram till den ofvan nämnda reservoiren.
I denna, hvars innehåll betäcktes af en tunn isskorpa, slängde fänriken nu
med ett enda huss den nästan förskrämde vaktposten, hvilken han doppade ned tre
gånger i det våta elementet.
“Såder ja, nu tror jag, att du är kurerad, din skurk“, sade Björn till dopkandidaten
och lyfte upp honom ur bassinen. “Marsch framåt!“ tilläde han och gaf
slottsknekten ett bastant afskedspass der bak med ena foten.
Så snart den inpå bara kroppen genomvåte vaktposten kände sig vara befriad
från fänrikens fasta grepp, satte han af som en pil, hvars hastighet ännu mera
ökades af respasset.
Vid denna syn kunde fänriken icke tillbakahålla ett leende. Munken, som
