om saken.
— Det är sorg,
kan ni väl begripa,
era blindstyren! utlät
sig den myndige
taffeltäckaren Jonsson,
som själf visade
sig fullkomligt
främmande för denna
känsla.
— Hvarför skulle
sorgen komma så där apra på? frågade den junoniska
kokerskan Ulla Löfgren, som gärna använde franska
språket, men som hade något svårt att komma tillrätta
med uttalet.
— .Inte har hon sörjt så värst först, instämde den
näpna kammarsnärtan Greta Lagberg.
Mamsellerna Blanck.

474 — Hon är naturligtvis kär i någon annan, förmenade
en tredje af de kvinnliga tjänsteandarna.
Och så uttalades gissningarna undan för undan i
köket, där denna hemtrefliga konversation gick af stapeln.
Det var endast två som ej afgåfvo sitt utlåtande: gubben
Larsson, som icke var tillstädes, och kusken, som dagen
efter det förmenta dödsfallet afskedats af grefve Adel-
hjelm med hel årslön och en rundligt tilltagen gratifikation
att lägga som plåster på såret.
Sedan man tillräckligt bråkat sin hjärna med att
utfundera anledningen till matmoderns plötsliga och, som
det tycktes, elakartade opasslighet kom man öfverens att
något borde göras.
— Varma senapsdegar under fotterna, förslog en.
— Nej, varma lock på magen, tyckte en annan.
- Vi måste skicka bud på doktorn, ansåg en tredje.
— Bättre då på fästmannen, menade en fjärde.
Just då man hunnit så långt i den lifliga debatten,
stördes den genom gubben Larssons inträde. Den gamle
betjänten hade alltid åtnjutit stor respekt bland sina
kamrater, då man ju visste, att han var grefvens trotjänare
och att han, om han ville, kunde öfva stort inflytande
på denne.
Gubbens ögon voro ännu skumma och rödkantade
af de ymniga tårar, som han fällt efter den ödesdigra
aftonen. Han betraktade med frågande uppsyn de innevarande.
Synbarligen undrade han öfver den plötsliga
tystnad som inträdt.
Med ett svagt småleende sade han:
— Hur är det fatt? Kanske jag stör på något vis?
I så fall slår jag genast till reträtt.
Den myndige Jonsson skyndade sig att svara:
— För allt i världen, inte stör Larsson! Hur skulle
han väl det kunna? . . .

475
— Men hvarför bief ni så tysta i en handvändning?
Det där tyder inte på godt samvete.
— Jo, se saken är den, att vi hade ett litet resonne-
mang om stackars fröken . . .
— Stackars fröken?
— Ja visst, det må man väl kunna säga . . . Arma
människa, det gör en riktigt ondt i hjärtat!
Och taffeltäckar Jonsson förde näsdukssnibben till
ögonvrån för att torka bort en obefintlig tår.
— Se så, lugna sig, kära Jonsson. Sorgen lägger
sig nog med tiden. Nådig grefven var ju rätt mycket
till åren kommen, och fröken Hermine är väl inte den
första unga dam som mist sin pappa . . . Sådant händer
h var je dag, gunås så visst.
— Åh, herre gud, utbrast Jonsson. Larsson tycks
missförstå mig. Det var inte så jag menade . . .
Gubben Larsson blef smått otålig.
— Nå, hvad menade Jonsson då? Jag kan inte tyda
gåtor, sade han.
— Jo, det är som så att fröken blifvit. . .
Lian vågade icke fortsätta, utan förde i stället pekfingret
till pannan med en betecknande åtbörd.
Detta var i alla fall tillräckligt tydligt för att den
gamle trotjänaren skulle förstå, och han behöfde endast
kasta en blick på de andres orörliga ansikten för att finna
olycksbudet bekräftadt. Han dignade ned på närmaste
stol och utstötte en djup, smärtsam suck.
Genom andra uttrycksmedel kunde hans bedröfvelse
ej gifva sig tillkänna, ty hans ögons tårekällor voro
redan utsinade. Länge satt han där tyst, ända tills han
reste sig och med stapplande steg närmade sig dörren.
— Tänker Larsson gå och höra efter hur det är
med fröken? frågade taffeltäckaren.
- Naturligtvis. Det är ju min plikt, svarade gubben
vemodigt.

476 — Jag skulle inte göra det om jag vore i Larssons
kläder, menade Jonsson och lät orden åtföljas af en betydelsefull
blinkning, som dock ej gjorde något intryck
på honom, för hvilken den var afsedd.
— Men jag gör det, sade Larsson i bestämdt tonfall,
hvarefter han försvann genom dörren.
Knappast hade den vördnadsvärde trotjänaren af-
lägsnat sig förrän taffeltäckaren lyfte sina vattniga ögon
mot en inbillad himmel och i salvelsefull ton utbrast:
— Jag tvår mina händer!
Den feta kokerskan Ulla Löfgren, som var humoristiskt
anlagd, föll genast in med repliken:
— Fattas bara att en taffeltäckare inte ska hålla
sig ren om händerna.
— Inte behöfver man sorgkanter under naglarna
fast det är sorg i huset! tilläde kammarjungfrun Greta
Lagberg, som äfven hade sina små infall, då det så
passade. Samtalet fortgick ännu en god stund om samma
ämne, som behandlades från alla upptänkliga synpunkter,
till och med de allra orimligaste och vildaste. Plötsligt
spratt man till vid det att portklappen föll med ett väldigt
dån — allt för väldigt tyckte man, ty det gällde ju
dock ett sorgehus.
— Hvad kan det vara för en taktlös gynnare? brummade
taffeltäkcaren och skyndade i väg för att inhämta
närmare upplysningar.
M bry oss icke om att afvakta den myndige dome-
stikens återkomst med sitt nyhetsmaterial, allra hälst som
vi själfva kunna meddela detsamma åt våra läsare. Den,
som satt portklappen i rörelse, var ingen mer och ingen
mindre än vår vår hederlige arkiater Ternelius. Han
åtföljdes af sin utländska kollega och friherre von Silfver-
horn, som ej ville lämna de båda herrarna förrän han
sett dem vederbörligen insläppta.

477
Grefve de Montagne hade omedelbart efter besöket
hos vår hjälte begifvit sig på hemvägen. Denne senare
jämte Edmond Bardoux hade därefter ställt stegen till
arkiaterns hus vid Jakobs gränd. Enligt sitt löfte var den
originelle æskulapen hemma. Själf talade och förstod han
franska mycket väl, och han visade en nästan barnslig
förtjusning öfver att få göra bekantskap med en älskvärd
kollega från Galliens land.
De förberedande åtgärderna voro snart undanstökade.
Knappast hade arkiater Ternelius förnummit att hans
utländska ämbetsbroder ansåg det grefliga dödsfallet vara
en utomordentligt intressant casus, förrän han utan betänkande
gick in på hans förslag att gemensamt underkasta
den döde en sista besiktning. Hade han anat fransmannens
tankegång, så skulle hans läkarestolthet ögonblickligen
hafva rest sig mot en dylik påflugen inblandning.
Lättretlig som han var, skulle han hafva råkat i
eld och lågor vid tanken på att en individ, som han,
arkiater Ternelius, en gång förklarat död, ännu kunde
anses vara lefvande.
Men som saken nu gestaltade sig hade han inga invändningar.
Alla tre herrarna gjorde hvarandra följaktligen
sällskap uppför Drottninggatan och stannade utanför
det grefliga huset.
Portvakten öppnade genast.
Han hade knappast varseblifvit friherre von Silfver-
horn, förr han förläget stammade:
— Jag ber om ursäkt. Men jag har fått sträng befallning,
att inte under några omständigheter släppa in
herr baron. Det är förskräckligt obehagligt för en stackars
tjänare, men . . .
— Var lugn, min goda Fagerholm, svarade Silfver-
horn leende. Jag ämnar inte göra något intrång.
Den bekymrade portvakten drog en suck af lättnad
och vände sig derefter till gubben Ternelius:

478 — Hvad herr arkiatern beträffar finns det naturligt-
vis inte något portförbud, fortsatte den hederlige Fager
holm med oskuldsfull naivitet, men . . .
Han kastade en skygg blick på Edmond Bardoux,
som stod där orörlig, utan att förstå ett ord af dialogen.
— Jag hoppas det, vördnadsvärde Cerberus, utlät
sig arkiatern temligen snäft. Och denne herre är en
ämbetsbroder, som visar mig den äran att göra mig
sällskap. De båda läkarne stego in genom porten och uppför
trappan sedan de utbytt en hälsning med Silfverhorn,
hvilkens afsikt det var att afvakta deras återkomst.
Han fick vänta både länge och väl.
Slutligen tröttnade han på att vandra fram och tillbaka,
samt steg in på ett midt emot det grefliga palatset
liggande tracteurs-ställe, hvars innehafvare var en schweizare
vid namn Dulaurens, som lade an på vackra flickor
och god förtäring.
Där satte han sig vid ett fönster för att bida tiden
vid ett spetsglas äkta rosoglio-liqueur. Ställets tre Heber
gjorde allt hvad i deras förmåga stod för att fängsla
den ståtlige ädlingens uppmärksamhet, dock utan att
lyckas. Under andra omständigheter skulle han måhända
ägnat dem en åtminstone flyktig blick, kanske en åt
hvarje, men nu bestormades hans inre af alltför djupa
tankar. Han stirrade så dystert framför sig och var så
mållös att de ystra nymferna snart började känna sig
kusliga till mods.
Han väntade, väntade-----------
En timme, halfannan-------—
Slutligen spratt han till, reste sig blixtsnabbt från
stolen, kastade en blank silfverriksdaler på bordet och
störtade ut genom dörren utan att säga så mycket som
adjö.

— Synd
flickorna . . .
Hennes
åsikt. Men vi om den vackre kavaljeren, utbrast en af
Han måtte inte vara riktigt klar i knoppen.
systrar in Bacclio et Venere delade denna
misstaga oss nog icke alltför mycket om vi
.. ■líi'l Al!
tro, att den sårade kvinnliga fåfängan spelade en ej
oväsentlig roll i dessa öfvermåttän harmsna utgjutelser.
Hvad hade föranledt vår hjältes brådstörtade flykt
från det populära fröjdetemplet? Jo, åsynen af de båda
æskulaperna, som lifligt gestikulerande, den flegmatiske

480
svensken nästan ännu mera än den liflige sydländingen,
stego ut genom det grefliga palatsets port..
❖ *
it-'
Hvad hade händt?
Låtom oss i största korthet redogöra därför, med
omnämnande af blott de allra väsentligaste fakta och förbigående
af medicinsk-tekuiska förklaringar, hvilka dels
ej äro på sin plats i ett arbete af detta slag, dels föga
skulle intressera den stora läsande allmänhet, som mera
längtar efter en handling rakt på sak.
Som vi redan nämndt, hade de båda kollegerna gjordt
sin entré genom porten. Utan att möta något slags
hinder anlände de till det gemak, där det sorgliga dramat
utspelats och där den latinska jordfästningsformeln Be-
quiscat in pace! uttalats med det djupa allvar som alltid
betygas inför dödens majestät.
Båda stannade vid den bädd, där grefve von Anckar-
hjerta fortfarande låg och väntade sin svepning.
—- Och ni tror att denne man är död! ütbrast Edmond
Bardoux nästan ögonblickligen och med en åtbörd
som på samma gång antydde vetenskapsmannens tillfredsställelse
och människans deltagande.
Den gode arkiatern trodde icke sina öron. Han betraktade
sin kollega med misstänksam min och stammade
:
— Jag . . . jag fru-fruktar att jag hörde ga-galet.
Han stammade på franska, hvilket ej är så illa
gjordt af en människa, som icke använder detta tungomål
till dagligt bruk.
Edmond Bardoux svarade med ett sorgset leende:
— Nej, min kära kollega, ni hörde icke galet.
Arkiater Teruelius var just på vippen att bli ond,
men hans tillämnade replik afklipptes af fransmannen
med en åtbörd och ett ord:

481
— Se!
Den gamle läkaren lydde uppmaningen helt mekaniskt.
Ett par sekunder gingo . . . eller måhända det var
blott en . . .
Och nu såg man den eljest så lifskraftige åldringen
skälfva i hvarje led, medan kallsvetten pärlade på hans
panna. — 0 Gud !... Ögonen ! . . ..
— Ja, ögonen!
•— O, du allsmäktige ... Te .. .
— Tétanos. Just så.
— Stelkramp! Den olycklige! Hvad han måste lida!
— Outsägligt.
— Och jag som till den grad kunde misstaga mig
på min diagnos!
Den stackars gubben var nära att digna till golfvet
af ren förtviflan, blandad med sorg öfver de rysliga
marter, som hans vän och patient led, utan annat hopp
om lindring än genom den verkliga döden.
— Det kan hända den bäste, sade Edmond Bardoux
lugnt. Hufvudsumman är att vi nu ofördröj ligen måste
ingripa med handling!
— Men vetenskapen står ju fullkomligt maktlös inför
ett fall sådant som detta! jämrade sig den gamle
läkaren och vred sina händer.
— Kanske icke, svarade fransmannen med samma
orubbliga lugn som förut. Vetenskapen har på senare
tiden upptäckt en ny metod, som ännu icke torde hafva
trängt hit. Jag lofvar intet bestämdt, men vill ni öfver-
lärnna patienten åt mig?
— Ja, gör hvad ni vill. Det kan i alla fall inte bli
värre! flämtade arkiater Ternelius och dignade ned i en
fåtölj borta i ett af rummets hörn.
Mamsellerna Blanck.

482 Den själsliga ansträngningen hade varit honom för
stark, och omedelbart efter att han satt sig, förlorade
han medvetandet.
En kvarts timme kunde väl hafva förflutit, då lian
slog upp ögonen vid att någon lätt lade sin hand på hans
skuldra. Han ryckte till, liksom om han väckts ur en feber-
fylld sömn. Framför honom stod Edmond Bardoux, som
höll en flacon under hans näsa.
— Ni somnade af en stund, tror jag, sade fransmannen
med ett leende, som nu bar ett helt annat uttryck
än förut. Jag tog mig den friheten att väcka er.
Nå, hur känns det nu?
— Tack, det var ingenting farligt. Sådant där kan
hända en gammal stackare i bland, när han får ett par
tre sjukbud på natten och stundom inte får sofva mer
än tre eller fyra timmar på hela dygnet. Men . . . men ...
Hans franska kollega, som anade hvad fortsättningen
skulle blifva, afbröt denna och sade:
— Och nu min bästa konfrater, vill ni kanske kasta
en blick på er vän grefve ... jag kan ej uttala namnet.
Med ett par språng var den gamle æskulapen framme
vid sängen. Där stannade han . . . Han såg . . . Hans
bröst häfdes våldsamt. . . Hans händer hopknäpptes lika
ofrivilligt som hans ögon riktades mot höjden . . . Den
grånade fritänkaren föll på knä . . .
— Han sofver!
Ja, grefve Anckarhjerta, som ryckts undan en lef-
vande död, sof nu en djup och fridfull sömn efter sina
fruktansvärda lidanden.
Gubben Ternelius reste sig och omslöt sin franska
kollega i en varm omfamning. Därefter utbrast han i
ett tonfall af beundran:
— Och detta har ni gjort! ?

483
Edmond Bardoux svarade anspråkslöst:
— I egenskap af Guds ombud.
Båda stodo en stund och betraktade den sofvande
under tystnad. Han andades djupt och regelbundet, liksom
om han velat taga skadan igen efter en lång och
gräslig vaka.
Båda åskådarna voro försjunkna i tankar, och Edmond
Bardoux’ tanke tydde: »Gud sände mig icke förgäfves
hit. Han lät mig åtminstone utföra ett räddningsverk . . .
fastän icke det som jag tänkte.»
Han erinrade sig plötsligt sin andra patient, den
dödsdömda, och redde sig att gå.
Han förekoms.
En silfverklar sopranstämma, som närmade sig alltmera,
ljöd utanför. Och se här hvad stämman sjöng:
Non più andrai far león’ amoroso,
Nott’e giorno d’intorno girando,
Pelle belle turbar il reposo,
Narcissett’ Adontino d’amor . ..
Det var den berömda arian ur Le N02.ee di Figaro,
hvars ord i den svenska texten på ett högeligen fritt sätt
blifvit tolkade sålunda:
Säg farväl, lilla fjäril, åt nöjen,
åt kurtisen och lekar och löjen!
Natt och dag har du brjdt våra sköna,
säg dem nu herr Adonis farväl! . . .
De båda läkarna växlade blickar, i hvilka harmen
blandades med häpnaden.
— Hvem vågar sjunga i detta hus! utbrast Edmond
Bardoux med en ursinnig åtbörd, hvari man igenkände
den hetlefrade provençalen.
I samma ögonblick öppnades dörren, och Hermine
Adelaide Constance von Ankarhjerta visade sig på tröskeln.

4S4 För guds skull, tyst, nådig fröken! hviskade-
arkiater Ternelius. Herr grefven, er far, sofver!
— Ha! ha! ha! Pappa sofver!. . . Hejsan! Så lustigt!
Pappa sofver!
De lyckades med förenade ansträngningar föra, nej,,
släpa henne ut i nästa rum.
Det sedan ett par dagar lurande vansinnet hade nu
kommit till fullt utbrott hos Hermine. Och hvem dristar
sig väl till att säga, att hon ej led sina gärningars lön.
Den franske vetenskapsmannen betraktade frågande-
sin svenske konfrater, som sorgset skakade på hufvudet.
— Dottern! hviskade han.
— Ah!
Hermine var nu utmattad af öfveransträngningen,
hallucinationerna och de sömnlösa nätterna. Hon lät sig'
utan motstånd föras till en soffa, där hon sträckte ut sig
i hela sin längd och så godt som genast slöt sina af
det obotliga vansinnets natt omtöcknade ögon. Det dröjde
icke en kvarts minut innan hon somnat.
Under tiden hade åtskilliga af tjänarna samlats vid
den motsatta dörren. Bland dessa märktes gubben Larsson,
som återfått bruket af tårarna och nu grät som om
hans trogna hjärta velat brista.
—■ Jag tror sannerligen att guds förbannelse hvilar
öfver detta hus! snyftade han ljudligt.
Afven de andra tjänarne voro märkbart rörda. Två
sådana liemsökelser slag i slag: husbondens död och
dotterns vansinne — det var för himmelskriande, tyckte de.
Arkiater Ternelius närmade sig den gamle trotjänaren,
som alltjämt snyftade lika våldsamt.
— Ja, kära Larsson, sade han, det är för bedröfligt.
Men en tröst kan jag åtminstone skänka dig.
— Tröst, ack, nådig herr arkiater .. . Hvilken tröst
skulle det väl kunna vara?
— Det blir ingen begrafning här i huset om söndag.
i

485
Gubben Larsson skakade på sitt grånade hufvud.
— Söndag eller måndag, det kvittar lika... I jorden
skall han ju i alla fall, min oförgätlige, afhållne husbonde.
— Men om det nu skulle dröja ännu längre?
— Jag . . . jag förstår inte. .
— Kanske ännu i många år?
— Men grefven är ju . . .
Död, ämnade du förmodligen säga . . . Men jag
skall tala om för dig, och för resten för er alla (han
vände sig till de tjänare, som stodo i närheten), att det
finns något som heter skendöd, och . . .
Den gamle trotjänaren förde handen till hjärtat. Af
glädje var han nära att förlora medvetandet. Och man

486
mâ ej heller förtänka hans kamrater att denna nyhet
fyllde dem med häpnad.
Sedan Edmond Bardoux, med arkiater Ternelius som
tolk, gifvit sina förhållningsorder, beträffande såväl fadern
som dottern aflägsnade de sig, sedan de lofvat komma
tillbaka nästa dag vid samma tid.
Som vi redan omtalat slöt sig Silfverhorn till dem
ute på gatan och erfor af dem. allt det utomordentliga, som
inträffat på denna händelserika förmiddag.

•m* ^ Ä ^k ^k Mk Mk Mk Mk
^ ^ ^ ^ ^|V
25 .
Grefve Adelhjelm.
Vi måste nu med läsarens välvilliga tillåtelse ägna
någon uppmärksamhet åt »styckets bof», som det heter
på gammalt och häfdvunnet teaterspråk.
Man gissar tvifvelsutan att denne ej är någon annan ■
än högvälborne grefve Adelhjelm, rucklaren, förföraren,
slagskämpen, falskmyntaren och — hvarför icke lika
gärna säga det först som sist? — mördaren.
Han gick i ett sannskyldigt rus af triumf. Skulle
icke hans derangerade affärer komma i ett lysande skick?
Skulle han icke inom kort föra till altaret en af Sveriges
skönaste kvinnor? Skulle ej »hela världens» ögon riktas
på honom med dold eller oförställd afund?
Men samvetskvalen?
Han kände ej betydelsen af detta för vanliga dödliga
så skräckinjagande ord. Eller också tolkade han det
som »vidskepelse» och »öfvertro».
Och fruktan för den mänskliga rättvisan, då han ju
förkastade all tanke på den gudomliga?
Hvem skulle väl kunna aflägga ett fällande vittnesmål
mot honom, den högvälborne skurken? Hvem utom

488
hans blifvande maka, den stolta Hermine Adelaide Constance
von Anckarhjerta? Hvem, utom hon?
Men från detta håll voro jn alla farhågor redan på
förhand fullständigt uteslutna. Var icke Hermine hans
medbrottsling, och skulle hon icke genom att störta sin
usle medbrottsling på samma gång ohjälpligt störta äfven
sig själf? Jo. Denna omständighet var så själf klar att den icke
ens förtjänade en flyktig tanke.
Endast en möjlighet vore tänkbar — nämligen den
att samvetskvalen skulle få makt med den lastbara, förhärdade
kvinnan.
Men vid detta antagande brast Adelhjelm i ett djäf-
vulskt hånskratt.
Samvetskval ! ?
Hermine ! !
Hon, som var hans egen vederlike i brott och last!
Han skrattade ännu en gång hånfullt för sig själf,
där han vandrade fram och tillbaka i sitt rum och lade
sista handen vid sin toalett, under det han gång efter
annan stärkte sig med en försvarlig klunk spanskt vin
ur en ciselerad silfverbägare, en dyrbar klenod, ett Benvenuto
Cellinis mästerverk, som af hans glorvördiga förfäder
röfvats under trettioåriga kriget.
Plötsligt förmörkades hans panna. Han blef stående
midt på golfvet och stirrade framför sig.
En om ock endast flyktig blick af tvekan, ja, ängslan,
lyste ur hans af utsväfningar fördunklade ögon.
Detta senaste brott, det lömskt planlagda och lika
lömskt utförda mordet på den grånade ädlingen var ju
icke hans enda, om det ock kunde räknas som det
oltyggligaste. De båda försåten mot Silfverhorn tyngde
icke svårt på hans inre, i synnerhet som de väl voro i
det närmaste obevisliga.

489
Och därtill kora att han, den ovärdige ädlingen,
måste med eller mot sin vilja tänka alltför högt om motståndarens
ridderlighet för att tilltro denna att »göra sak»
af de båda misslyckade attentaten.
Denna tanke affärdade Adellijelm med en föraktfull
axelryckning, hvarefter hans panna ånyo mulnade:
Falskmynteriet! Ja, detta var något vida mera betänkligt, måhända
hotande. Dock slog banditen snart bort äfven denna tanke.
Hvem skulle väl uppträda som vittne?
Hagelstorm ?
Han visste ingenting.
Doris och Elmira, som nu, oskyldiga åtminstone i
detta hänseende, försmäktade i det osunda rannsaknings-
fängelset, såsom offer för hans, Adelhjelms, förbrytelse?
Ej heller dessa båda visste något, om ej att de tagit
anställning — som lockfåglar i en spelhåla. Men detta
hade föga eller intet att betyda i denna fördomsfria tid.
Spelhåla, kaffehus eller jungfruhus — dessa tre kategorier
kunde komma på ett ut.
Återstod till sist vår gamle bekante Eusèbe Legrand,
alias Eugène Leblanc, köparen af det hemlighetsfulla
huset vid Trumpetarbacken.
Ja, denne individ kunde verkligen blifva farlig —
det måste Adelhjelm med eller mot sin vilja medgifva,
