— Olyckan? — utropade Thord och Nils med
en mun. — Ja — fortsatte Jösse — jag tänkte, att
derom stod taladt i brefvet . . . Herr Magnus blef
öfverfallen af ett stort lybskt krigsfartyg, och efter
en het strid blef han tagen till fånga med alla
sina män, han hade väl sina tvåhundra män om-
bord. — Guds död, Jösse Bosson! — utbrast Thord,
men Jösse skyndade sig att tillägga:
— Den faran är redan öfverstånden, ty medan
jag nu vistades i Lund på vägen uppåt Sve-
rige, fick jag höra, att konung Kristian, så fort
han kom åter från sin kröningsfärd till Norge,
skyndat att lösa ut herr Magnus, som står i stor
gunst hos honom, och äfven jungfru Iliana lärer
nu finnas i Köpenhamn, men väntades till herr
Ivar Axelsson på Lillö.
— Hvar fingen I så jungfruns bref? — frägade
Thord.
— Det var — berättade Jösse — just som
det stora lybska krigsskeppet blef herre öfver herr
Magnus Gren, och som manskapet ej längre kunde
förhindra en äntring. Jag stod* vid masten på
herr Magnus’ skepp, ty jag kunde ej förmå mig
I ft
I I | | I I
I I
I tt I I 1 I

att deltaga i striden, och då fick jag höra jungfrun
ropa mig vid namn, och när jag sprang ned
till henne, lemnade hon mig detta bref.
— Länge hafven I dröjt med dess framlem-
nande! — yttrade Nils misstroget. — Jag menar
I haden mycket att beställa i Skåne.
— Det kan så tyckas och eger ock sin riktighet
... jag tror mig hafva varit konung Carl
och Sveriges rike till någon nytta, medan jag
dröjde der. Jag fick redan, när jag kom i land
vid Trelleborg, ty när den lybske hade segrat, så
visste han icke till en början, hvad han skulle
göra af alla sina fångar, utan lät landsätta en del
på skånska vallen, och deribland var jag; en annan
del sände han till Danzig, och för dem gick
det olyckligare, ty de blefvo halshuggne hvarenda
en, såsom ock herr Magnus bade blifvit i Lybeck,
om icke konung Kristian sjelf lagt sig ut för honom
; . . . men när jag kom i land, så fick jag redan
höra talas om en häftig tvist mellan herr
Ivar Axelsson och erkebiskop Tuve i Lund, det
var hos en ölkona, der jag satt vid min mugg öl,
och der tvenne svenner talade om saken, men den
ene svennen var från Sverige, och hade kommit
med bud till herr Ivar från herr Thure Thuresson
på Äxevall. — Thure Thuresson! — utropade både Nils
och Thord. — Som jag säger, han var från herr Thure
Thuresson, och han skulle skaffa underrättelser
om, huru det hade gått för herr Magnus. Sådana
kunde jag bäst meddela, och på det sättet kom
jag i tillfälle att få höra åtskilligt, ty ölet var
godt och svennen talträngd. Herr Thure och
många flere äro icke bland konung Carls vänner.
Som jag ville hafva bättre reda på saken, och
svennen efter några dagar skulle draga till Lillö,
så beslöt jag att följa honom. Men herr Ivar var

så upptagen af sin tvist med erkebiskopen, att
han hade icke öga eller öra för något annat, och
när jag sade honom, att jag aktade draga uppåt
Sverige, bad han mig helsa sin broder, herr Erik
Axelsson, att bladet snart skulle vända sig och
att det vore bäst se upp både åt höger och ven-
ster ... Det sade han, och så drog han till Lund,
och der dröjde jag sedan qvar, och summan af
hvad jag der fick att veta, är den, att här drifvas
stämplingar mellan de danske och de svenske her-
rarne, som helt visst skola komma till synes åt
året eller så . . . Herr Thure befinner sig nu här
i staden, har jag sett, och herr Eygert kom i går
hit från Rumlaborg.
Thure Thuresson (Bjelke) till Kråkerum var
ännu icke slottsherre på Axevall, men vistades för
tillfället hos sin frände Knut Stensson (Bjelke),
som fått Axevall efter konungens svärfaders, gamle
riddar Carl Ormssons död. Herr Thure fick ock
följande året Axevall i förläning. Han tycktes
hittills hafva stått på konungens sida, men var af
ett hårdt och grymt sinne och bar stort förakt för
allmogen samt kunde aldrig lida, att någon i hans
närvaro berömde Engelbrekt. Tillika förhäfde han
sig lätt, hvad heller som var, och visade sig mycket
stortalig äfven i konungens närvaro, hvilken i
sitt första gifte egt herr Thures syster. Genom
sin moder var herr Thure ock befryndad med
slottsherren på Jönköping och Rumlaborg, herr
Eggert Krummedik, en man hvilken äfvenledes åtnjöt
konung Carls gunst, utan att vara deraf för-
tjent. Så väl Thord som Nils blefvo förstämde af
de tidender, Jösse Bosson meddelade, men de voro
för fast öfvertygade om omöjligheten för den danske
konungen att något vinna i en strid mot Sverige,
fastän förrädame kunde gifva konungen och
hans vänner mycket att göra, och derför lemnade
snart tankarne på kommande stridpr rum för de

ämnen, hvilka lågo dem enskildt om hjertat. Så
fort Jösse Bosson aflägsnat sig, var således Thords
färd och ändamålet med densamma det ämne, som
egentligen behandlades. Thord tvekade, om han
skulle fullborda resan och träda inför herr Åke
på Hjuleberg. Det kunde medföra något, som han
icke väntat sig. Men å en annan sida, så kunde
jungfru Iliana i ångesten på fartyget hafva ned-
skrifvit ord, som hon vid lugnare besinning icke
skulle hafva gjort, och när han så tog i betraktande,
huru riddar Jost under tiden skulle vara
verksam, så var han så godt som besluten att fullborda
sin färd. Sade herr Åke nej, så vore dock
saken så tillvida klar, att Thord visste, det intet
annat medel fans för honom att vinna sitt syfte,
än att med våld taga sin brud, och sedan finge
man väl talas vid, så väl hvad herr Åke som konung
Carl beträffade.
— Gånge huru det vill — sade han slutligen
och slog Nils på axeln — så längtar jag efter
kriget, och då skall du vara med Nils, och du
skall se, huru vi då skola få fram dessa förrädare
i ljuset. Han satte icke ett ögonblick i fråga, att icke
Nils skulle vilja vara med eller tänkte på, huru bittert
det skulle kännas för denne att strida såsom
en underordnad och oansenlig riddare bland de
svenner, som förut vid alla tillfällen sett honom i
spetsen för sig. Men Nils var alldeles af Thords
mening, och det föll honom ej ett enda ögonblick
in att draga sig tillbaka, när det gälde det höga
målet att rädda fosterlandet. Hans lugna, ädla
sinne hade under de gångna åren och ännu mera
efter uppträdena med konungen i Arboga och Wad-
stena så småningom fullbordat sin långa pröfning
och höjt sig upp öfver alla tillfälligheter och skiftande
vindkast i menniskornas meningar. Han
skådade verlden liksom uppifrån och kunde derför
bättre än andra se och bedöma de krafter, som

verkade, och de mål, som söktes, på samma gång
som han log åt fåfängans äflan att vara främst.
Hans möte med jungfru Brita och den viss-
het han vann i afseende på sin kärlek till henne,
bidrog ock i sin mon att höja honom upp öfver
gruset och småsinnets strider. Det var liksom
deruti legat en afslutning af hans inre själsutveckling,
en invigning till de höga strider, för hvilka
det som föregått varit en beredelsetid. Hennes
bekännelse bar uti sig betydelsen så väl af en segerkrans
som af en besvärjelse, det förra med afseende
på det förflutna, det senare med afseende
på framtiden. De pröfningar, som nu kunde komma,
voro på det hela taget småsaker for honom.
Och en sådan väntade honom äfven denna dag.
Ett bud kom från herr Eggert Krummedik,
att herr Thord ville intaga sin måltid hos honom
på slottet. Det väckte både hans och Nils’ förvåning,
att bjudningen gälde endast Thord, men man
fann vid närmare eftersinnande, att herr Eggert
icke kunde bjuda till sin gäst någon som konungen
sjelt så uppenbart visat ifrån sig, som herr
Nils, och så gick Thord. Han hade knappt af-
lägsnat sig, förr än herr Thure Thuresson infann
sig hos Nils.
Efter de första helsningarne började riddaren
framkomma med sitt ärende och gjorde dervid icke
synnerligt mång'a omsvep. Han talade om konungens
lättrogenhet och hans oförmåga att skilja
mellan vänner och fiender samt hans grymma förfarande
mot dem som han ansåg höra till de senare.
Och efter detta tal framkastade han helt
fritt frågan, hvad herr Nils tänkte om detta ärende,
och om han ej efter allt hvad han måst utstå, se-
flan han under så många år troget stått konungen
bi, vore hugad att förena sig med dem, som hoppades
kunna gifva sakerna ett annat skick i Sveriges
land. lo
II

Nils hörde tyst och uppmärksamt på, men så
fort han fann, hvarthän riddaren egentligen syftade,
sade han tvärt nej. Dock, emedan riddar
Thure talat till honom i den tro, att han i honom
skulle finna ett villigt öra, ville han utveckla grunderna
för sin vägran att på något sätt förbinda
sig med honom och hans vänner, samt sökte öf-
vertyga riddar Thure om det förrädiska i hvad
han sagt, men lofvade slutligen att förtiga allt
detta, om riddar Thure å sin sida ville lofva att
afstå från all vidare stämplan mot konung Carl.
Detta var dock att tala för döfva öron, och riddar
Thure, hvilken tog det alldeles för gifvet, att en man,
som blifvit behandlad så, som Nils, icke ett ögonblick
skulle draga i betänkande att med svärdet
söka skaffa sig hämnd och upprättelse, då denna
gent emot konungen icke på annat sätt stod att
vinna, fattade till en början Nils’ tal som ett bemödande
att draga så mycken vinst som möjligt
af sitt tillträdande till konungens motparti samt
började förespegla honom hvilken makt i slott och
län, som han till belöning kunde hafva att vänta.
Härunder förrann tiden, och inuan herrarne
visste ordet af, var middagen på slottet slutad och
herr Thord, åtföljd af sin värd, herr Eggert, på
väg till herberget.
Här tog samtalet under tiden en helt oväntad
vänning. Nils sade ännu bestämdare ifrån.
— Det finnes icke i verlden den lön till, riddar
Thure — sade han — som jag skulle skatta
så högt, att jag derför gåfve mitt samvete till
spillo, jag är fortfarande konung Carls man och
hvad som mera är Sveriges rikes ... för detta,
för mitt land och mitt folk vill jag lefva och dö,
vore det ock sju konungariken, som bjödes mig i
stället. Nu råkade herr Thure i eld och låga. Det
harmade honom att hafva förrådt sig och att
hafva kostat så mycket tal på en fåfäng sak,

hvarjemte han började i Nils se den fege mannen
i stället för den tappre riddaren.
— Yid de fem såren — ropade han — I
ären feg, Nils Bosson!
Nils såg leende på den häftigt uppretade riddaren,
och i detta ögonblick inträdde Thord och
herr Eggert.
— Det kan vara — genmälte Nils — att vi
derutinnan äro af så olika meningar, som vi äro
det i hvad vi hittills omrört.
— I ären den fegaste man! — ropade åter
herr Thure, utan att lyssna till hvad Nils sade
och ännu mera djerf vid åsynen af sin vän herr
Eggert äfvensom af Thord, hvilken, om han ock
var än så tillgifven konungen, dock aldrig skulle
lida en sådan beskyllning, som den herr Thure
nu kastade i ansigtet på Nils.
— Betänken eder, riddar Thure — svarade
Nils fogligt — betänken eder innan I talen sådana
ord och skynden till blodsutgjutelse oss emellan.
Jag håller dock numera i viss mon eder ära i min
hand! — Min ära sitter säkrare på udden af mitt
svärd, Nils Bosson . . . kommen icke med fagert
snack, ty det tror ingen mera och minst jag!
— Hvad är här på färde? — sporde Thord
och trädde trotsigt framför den uppretade riddar
Thure. Frågan bragte riddaren ur fattningen. Han
tyckte sig så tydligt hafva uttalat, hvad som väckt
hans harm, att en fråga, sådan som Thord gjorde
borde vara alldeles obehöflig, och det var så mycket
farligare att låta leda sig in på en närmare
förklaring, som deraf skulle framgå, hvad riddaren
alldeles icke ville hatva förklaradt, nämligen hans
verkliga sinnelag gent emot konungen. Detta var
något, som Nils verkligen höll i sin hand och som
han kunde hafva användt för att afväpna ridda-

ren, om han icke föraktat att begagna sig af ett
sådant medel.
Det var dock så vanligt, att det ringaste ord,
som på något sätt gick heder och ära för nära
eller kunde tagas såsom riktadt derhän, framkallade
envig mellan de hetlefrade männen, att Thord
icke skulle hafva fästat sig synnerligen dervid, om
det icke varit Nils, som här utmanats. Då emellertid
äfven utaf honom väl ett ord kunnat fällas,
, som stött den ömtålige riddaren för hufvudet, och
som, då det icke togs tillbaka, gifvit anledning till
denna ytterliga vrede, tog har för godt riddar
Thures svar:
— Jag står vid-mitt ord och det måste Nils
Bosson tåla!
Herr Eggert Krummedik insåg dock bättre
sakens sammanhang, än hvad Thord gjorde, och
han gick emellan på ett sådant sätt, att till slut
riddar Thure lät sin talan falla. Men detta väckte
åter Thords misstankar, och, då han tillika besinnade,
hvad han tått höra af Jösse Bosson, öfver-
gick blixtsnabbt hos honom aningen till en klar
tanke, och han sade:
— Om än min vän, Nils Bosson, står för högt
för att låta ett lättsinnigt ord af eder förleda sig
att draga svärdet, så säger jag, Thord Carlsson,
eder till, att jag äskar veta, hvad som gifvit eder
anledning att tala ord, som I skullen blygas för,
hvar så ett äkta ridderligt hjerta klappade under
eder bruna tröja.
— Men jag säger det icke! — svarade herr
Thure. — Och dermed menen I, att jag skall låta
mig nöja? — sporde Thord med flammande blick,
allt mera öfvertygad om, att riddaren hade en sjuk
sak, som ej tålde dagsljuset, och han tilläde: —
icke utan märkelig orsak kunnen I, och vågen I,
herr Thure, säga Nils Bosson Sture, att han är
den fegaste man . . .

— Det är dock något, som icke rörer eder,
herr Thord! — af bröt Thure.
— Jag spörjer dig till, Nils Bosson, hvad så
du vill svara mig derpå — vände sig Thord till
denne utan att akta på riddar Thures yttrande —
är den sak, som väckt riddarens vrede sådan, att
da kan omtala den för mig?
Nils kastade en genomträngande blick på Thure
Thuresson, innan han svarade:
— Jag kan det, och jag skall det ock i sinom
tid, så framt icke I herr Thure sjelf genom edra
handlingar viljen visa, att hvad I här till mig haf-
ven talat, har varit innehållslöst!
— Godt, herr Thure — tog Thord till orda
— jag, som håller Nils Bosson för den tappraste
man, jag vill bida, tills han talar, men så mycket
mågen I veta, att så stark finnes icke en mur, att
han kan skydda eder för mitt svärd, sedan Nils
Bosson talat. . . Der hafven I mitt ord, och nu må
vi skiljas! Otvifvelaktigt skulle det skarpa tillmäle, som
låg i dessa ord, hafva framkallat det envig, som
kort förut genom riddar Eggerts mellankomst kunde
afstyras, om icke denne äfven nu sökt göra goda
ord gällande. Och riddar Thure lät också å sin
sida för de goda orden sin vrede ännu en gång
falla, ehuru de i sjelfva verket blott voro en skärm,
bakom hvilken han kunde med någorlunda bibehållen
krigsära draga sig tillbaka. Faran var ock i dubbelt
hänseende stor, dels för honom sjelf, som, om
stämplingarne i förtid upptäckts, satts ur stånd
att gagna och draga vederbörlig vinst af det hemliga
arbetet, dels ock för detta arbete i och för
sig och för alla dem, hvilka voro deruti inbegripna
och utom all fråga skulle hafva vetat att i sin
ordning hämnas.
Så skildes då herrarne åt, och Nils och Thord
blefvo åter ensamne.
Huru de om qvällen talades •vid, så stadgades

allt mera Thords beslut att fullborda sin resa till
herr Åke på Hjuleberg. Men det var nu en gång
af ödet bestämdt, att den resan skulle blifva ofullbordad.
På natten inträffade ett ilbud Irån Stockholm.
Det medförde bref till Thord från hans syster,
jungfru Brita. Drottningen låg i själtåget. Hon
hade talat om Nils Bosson och äfven om Thord
och jungfru Iliana en gång, då jungfru Brita var
ensam inne i sjukrummet, och hon hade tillika uttalat
den önskan att få samtala med Thord, innan
hon skildes hädan. Jungfru Brita hade då talat
om sin broders färd till Hjuleberg, eftersom hon
visste, huru kär drottningen hade hennes broder
och hon icke kunde finna att hon skadade honom
genom att omtala denna sak för den döende drottningen,
och då hade denna begärt, att jungfru
Brita skulle skicka bud efter sin broder.
Detta förändrade helt och hållet Thords sinne.
Han och Nils bröto ögonblickligt upp från
Jönköping, och den förre red genom natt och dag
till Stockholm.

9.
Erkebiskop Tuve.
Drottning Karin dog, och konung Carl smälte
i tårar vid hennes lik, och de små barnen gräto
liksom de sågo sin fader göra, med undantag af
den äldsta, Magdalena, som bättre förstod, hvilken
förlust hon lidit. Det var den 7 September 1450.
Drottningens lik nedsattes först i Svartbrödraklostret,
men fördes derefter om vintren till Wad-
stena, der konungen låtit uppföra ett präktigt chor
med en upphöjd minnessten. Hit skänkte han äf-
ven ett kostbart så kalladt ciborium eller ett skönt
arbetadt förvaringsskåp för hostian. Man påstod
att dess like icke fans i Sverige.
Men huru mycket än konungen sörjde, så var
och förblef hans drottning borta, och dermed började
ett nytt skifte i konungens lif. Dittills hade
han på det hela taget seglat i medvind. Ännu
går det framåt, men han måste gå emot vinden.
Först vände han sig mot de förrädare, hvilkas
stämpliDgar han upptäckt i Arboga, och tack vare
den ytterligare upptäckt, som han der trodde sig
hafva gjort i gråbrödraklostret, var han åter böjd
att förlika sig med sina fiender. Detta skedde på
ett möte i Stockholm kort efter drottningens död.
Erkebiskopen och biskop Sigge i* Strengnäs åter-

fingo sina län. Magnus Gren hade flytt ur rikei
och dömdes nu att återbetala af sin öch sin husfrus
egendom hvad han försnillat från kronan»
eftersom han icke enligt hvad han skrifvit till konungen
infunnit sig i Söderköping att der redovisa.
Till Danmark och konung Christian blef ställningen
allt spändare. Mötet i Ävaskär egde rum»
men blef utan någon frukt. Konung Carl lemnade
Kalmar och drog inåt landet till Moratorp, och
deraf togo sig Danskarne anledning att bryta upp
och lemna mötet. Carl hade vidtagit sina försig-
tighetsmått, men de blefvo honom sjelf till skada.
Det öfverfall från konung Christians sida, hvarom
Magnus Gren talat, uteblef, och Christian sjelf
flydde, när han fick höra talas om den svenske
konungens rustningar, ut på flottan. I dess ställe
visade sig för Carl faran från ett helt annat håll»
ehuru hon dröjde något litet att infinna sig och
derför icke alldeles kunde vinna den styrka, som
hon eljest skulle hafva gjort, då Carls uppmärksamhet
var upptagen på andra håll.
Konungen begaf sig från Kalmar till Wad-
stena, men här fick han underrättelse, att man
från Norge brutit öfver gränsen och härjat i Werm-
land, och kort derefter kom Magnus Gren med en
flotta seglande uppåt Östersjön och satte folk i
land vid Kolmorden, medan Olof Axelsson från
Gotland gjort en landstigning vid Stäkeholm och
härjat och sköflat i Tuna län.
Nu visade det sig tydligt, att Carl måste med
svärdet i hand värja sin svenska krona, om han
ville henne behålla, och på ett rådsmöte i Stockholm
den 6 Januari 1452 beslöts på konungens
uppmaning att gripa till vapen mot den förrädiske
konung Christian. Och bud utgick öfverallt i riket,
och så lifligt hörsammade man konungens befallning,
att inom kort tid en här af 50,000 man från
skilda håll ryckte ned till gränsen, der Markaryd

i sydvestra Småland bestämdes till mötesplats för
de olika afdelningarné.
När konungen sjelf kom till Markaryd och
red fram genom- de ändlösa skarorna, svälde hans
hjerta af stolthet och segerdrömmar, och det gladde
honom att se alla de bevis på tillgifvenhet, hvilka
han rönte från bondehärens sida icke mindre än
från det ordnade manskapet. Alla afdelningar af
hären voro dock ej ännu komna, men konungen
beslöt att icke förty gå öfver gränsen, emedan det
myckna folket eljest skulle förderfva sitt eget land.
Sedan han efter öflig sed skrifvit och afsändt
sitt fejdebref till konung Christian, och sedan
kommit in öfver gränsen i Fagerhults socken, vände
han sig åt sydvest emot Herrevads kloster, der
han aktade taga sitt högqvarter och invänta de
antågande afdelningarne.
Men öfverst i tornet på en liten landskyrka
satt i en varm och fotsid pels erkebiskop Tuve
och såg ut öfver vinterlandskapet, der den svenska
hären tågade fram. Det var straxt på eftermiddagen,
och Februari-solen bredde en underlig
glans Öfver de tusende harnesken och spjutspet-
sarne, och det förvirrade ljudet af de många sånger,
som sjungos af de olika hoparne, framträngde
brutet och missljudande till erkebiskopens öron,
medan det dundrade och brakade i isen på sjön,
der hären gick fram.
Vid erkebiskopens sida stod en fiddare med
slutet hjelmgaller, hvilken beskref de olika afdelningarne.
Först kom en stor afdelning på skidor
med sitt särskilda banér.
— Det är skidlöparebaneret! — sade riddaren.
— De äro lätt rustade och flyga åstad snabbare
än den snabbaste häst.
En stund förgick, så hördes ett doft ljud, som
om en oerhördt stor ryttareskara kommit nedri-
dande på isen, och kort derefter såg man ock
hjelmbuskarna och harnesken skina i solen, om-

gifna af en lätt dimma, hvilken framkallades af
de frustande hästarne, men drog bort för en lätt
vind. Framför afdelningen red en storväxt riddare
med ett högt banér, hvarpå syntes Sanct
Göran till häst i full rustning.
— Det är rännebaneret! — upplyste riddaren,
och den gamle erkebiskopen gjorde stora ögon, i
det han följde den väldiga skaran led för led, tills
han tröttnade att räkna.
Knappt hade de sista lederna af denna afdel-
ning försvunnit, förrän bakom bokskogen, som
skymde utsigten till venster, började framsticka
en ny afdelning. Det var skyttebaneret, hvars
banér pryddes af Sveriges och Norges skyddshelgon,
Sanct Erik och Sanct Olof. Men alla tre
dessa banér voro omgifna af en särskild betäckning.
— Men hvad är detta då för en afdelning?
— utropade erkebiskopen och lutade sig fram för
att bättre kunna se.
Nere på isen visade sig en helt liten skara,
men främst red en ståtlig herre på en hvit häst,
hvars sadeltyg och betsel glänste af rika guldbeslag,
liksom ock harnesken voro dyrbarare, än hos
de föregående afdelningarne, och hästarne skönare.
— Det är konung Carl sjelf och hans tvåhundra
hofmän! — sade riddaren med sväfvande
röst, liksom om han icke kunde förhindra eller
dölja den rörelse, som betog honom vid konungens
åsyn. Efter konungen och hans hofmän kommo tjugu
kanoner med tillhörande slädar, hvilka förde krut
och stenar. Det var något nytt för prelaten, och
när han fick höra riddaren beskrifva, huru de begagnades
och huru ett enda skott, om det var väl
riktadt, kunde åstadkomma på ett enda ögonblick
större förstörelse, än tio de tappraste riddare på
