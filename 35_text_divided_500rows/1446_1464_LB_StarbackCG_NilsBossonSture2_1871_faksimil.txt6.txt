velat lyssna till riddarens tal, och som om han
måst väpna sig med härdhet mot det manliga och
ädla deruti, för att icke vekna och öfvervinnas
deraf. Så förflöt en stund, hvarunder blicken i
konungens öga allt mer hårdnade till.
— Jag kräfver intet straff! — sade han derpå.
— Må vi skiljas, Nils Bosson ... Jag behöfver
icke vidare någon tjenst af eder.
Nils bleknade, och hans läppar darrade af en
okuflig rörelse. En våldsam strid rasade inom
honom. Men innan han blef herre öfver sin rörelse,
och innan han fått fram ett ord öfver sina
läppar, öppnades dörren, och flere af konungens
riddare inträdde, men främst riddar Jost von Bar-
denvleth och herr Ove Lauritsson.
Och i närvaro af alla dessa upprepade konungen
sitt ord:
— I kunnen draga till Ekesjö, riddar Nils,
till eder broder — sade han — och bedja honom
hjelpa eder att besinna, hvilka en riddares pligter
äro mot sin konung!
Nils Bossons blick hvilade på konungen med
ett uttryck, som denne icke kunde uthärda. Der
låg sorg, smärta, vrede, men äfven kärlek och
stolthet, och allt detta liksom uppenbarade sig ur
ett ljus af heligt majestät. Det var en bortkastad

diamant, som man tagit för en glasbit och ville
krossa under sin fot, men som strålade af ovansklig
klarhet ännu i stoftet. Det var, som om ett
helgonsken af höghet återstrålat från de ädla, manliga
dragen.
Han helsade höfviskt på konungen och aflägs-
nade sig.
— Alltid stor, alltid ädel är vår nådige herre,
konung Carl! — sade riddar Jost.
Men konungen tycktes ej höra, ej se. Hans
öga hade följt den bortgående, och ännu, sedan
han var försvunnen, stod konungen der och såg
efter honom, som om riddaren ännu funnits i rummet.
Det var tydligt, att något föregick inom honom,
som det hade varit oklokt att afbryta eller
i förtid störa. Derför förblef ock riddaren tyst.
Men när konungen ändtligen såg upp och gick in
i sitt inre rum, följde honom riddar Jost.
— Jag fattar väl — sade han med mjuk, in-
ställsam röst — den smärta, som en konung måste
känna i sitt hjerta, då han nödgas skilja ifrån
sig någon, som länge åtnjutit hans gunst, äfven
om han vet, att denna gifvits åt en ovärdig, en
förrädare . . .
— Förrädare! — af bröt konungen och spände
en förtärande blick i riddaren.
— Jag vågar upprepa det — svarade riddaren
— och kanske skall det lyckas mig att kunna,
för så vidt som det kan öfverensstämma med min
nådige konungs vilja och önskan, . . . skall det lyckas
mig att uppdaga ondskan och illslugheten i hela
sin afskräckande fulhet . . . Mig synes det, som
om det skulle göra konungens sinne godt att en
gång skåda sanningen med egna ögon, höra henne
med egna öron.
— Hvad menen I, riddar Jost? — sporde
konungen. — Här finnas danska utskickade i staden,

herre konung, och de stå i förbindelse med den
afvisade riddaren . . .
En blixt bröt fram ur konungens öga, så förfärlig,
så hemsk, att sjelfve herr Jost bleknade
dervid. — En uppenbar förrädare! — utbrast konungen
och tilläde om igen — en uppenbar förrädare
!
— Ja väl — vidtog riddaren efter något
uppehåll — en uppenbar förrädare, . . . och viljen
I följa mig, skolen I af det I fån att höra, finna,
det I snarare hafven att ångra för stor mildhet
än för stor stränghet.
Konungens blick hvilade alltjemt frågande och
forskande på riddaren, men denne sade med det
fullkomligaste lugn:
— Ett hemligt möte är i afton stämdt mellan
en af dessa utskickade och herr Nils ... det skall
ega rum i gråbrödraklostret. Viljen I, så kunnen
I der få allt att veta, som behöfves för att stilla
svedan i ert konungsliga hjerta.
Efter en stunds betänkande svarade konungen:
— Ja, jag vill!
Kort derefter såg man konungen med ett talrikt
och lysande följe begifva sig till Franciskaner-
klostret, i hvars stora sal rådet hade sina sammanträden.
Och det samlade folket följde med
tjusta blickar den höga, majestätiska skepnaden,
önskande Guds välsignelse öfver honom, som dock
till slut förmått återupprätta ett äkta svenskt ko-
nungadöme.

5.
Konung' Carl och förrädarne.
Det var verkligen en i ögonen fallande förändring,
som försiggått med Carl Knutsson, allt
sedan den natten, då han fick det förhexade smycket
i sin hand. Han såg ut öfver verlden med
helt andra blickar, än förut, han kände modet och
kraften växa, och han var fullt viss om uppfyllandet
af sin äregirighets mest utsväfvande drömmar.
Också inträffade derefter så väl i det lilla,
som i det stora en rad af händelser, hvilka tje-
nade att hos honom stadtästa och bekräfta och
liksom höja till en lefvande öfvertygeise och osviklig
sanning den tro på lycka och framgång, som
spirat upp och slagit rot i hans själ i och med
vissheten, att han var det glänsande smyckets egare.
Först kom underrättelsen om konung Kristo-
fers död. Den hade timat i samma stund, som
den förfärliga stormhvirfveln lyftade taket från
Wiborgs högsta torn och förde i hans hand den
lilla fjädern, hvilken ledde honom till upptäckten
af smycket. Hans motståndare hade väl skyndat
att begagna sig af hans frånvaro och utnämnt bröderna
Nils och Bengt Jönssöner (Oxenstjerna) till
riksföreståndare, äfvensom den senares son, den
sluge och djupt beräknande herr Jöns Bengtsson,

hvilken under de föregående åren blifvit domprost
i Upsala, nu valdes till erkebiskop efter Nils Rag-
valdsson, och dermed trodde sig detta parti hafva
försäkrat sig om makten. Men Carl kom från Finland
öfver till Stockholm, och allt förändrade sig.
Alla motpartiets planer strandade, det återstod
intet annat för dessa herrar, än att yrka på fortsättningen
af unionen, d. v. s. att yrka på inväntandet
af konungavalet i Danmark för att Sverige
måtte välja samma konung, som detta rike.
Men just detta gaf styrka åt Carl ochunöer-
gräfde hans motståndares sak. De blefvo nämligen
danskvänner i samma stund, som de förklarade
sig vilja upprätthålla unionen, hvarmed numera
icke menades en förening mellan de tre rikena,
utan en Sveriges och Norges anslutning till Danmark,
såsom unionens kärna. Men den som ville
detta, ville Sveriges död, och dansk och fiende var
ett och detsamma. Derhän hade de föregående
konungarne fört saken, och den efter Kristofers
död till dansk konung valde Kristian af Olden-
burg fullbordade, hvad hans föregångare begynt.
Dertill hade ock den mäktiga ström, som sattes i
rörelse af Engelbrekt, bidragit. Han var, medan
han lefde och verkade, och blef det ännu mera
efter sin död, det i folkandan lefvande uttrycket
för den svenska nationaliteten. Hvad folket ville,
hvad allmogen åsyftade var intet annat än hvad
Engelbrekt velat och verkat, ett fritt, ett sjelfstän-
digt svenskt konungadöme. Nu uppträdde Carl
och uttalade öppet denna tanke, och han drog
Sverige med sig. Det var väl icke, såsom vi förut
sökt framhålla, en följd af samma upphöjda själs-
lif, som hos Engelbrekt, ärelystnaden var väl den
hufvudsakligaste driffjädern hos Carl, men det var
dock till det yttre Sveriges sak, som hans tunga
uttalade, och till hvars målsman hans handlingar
gjorde honom.
Den nyvalde erkebiskopen blef så förbittrad,

KONUNG CARL OCH FÖRRÄDABNE. 79
när han såg, att allt hvad han och hans fränder
byggt upp ramlade under deras fotter, att han
lemnade Stockholm och red till det nu färdigbygda
erkebiskopliga slottet Almarstäk. Det var pä Onsdagen.
Men på Torsdagen den 20 Juni 1448 samlades
man i S:t Gertruds gillestuga till konungaval,
och efter högtidlig bön och sång verkstäldes
detta, och Carl Kuutsson fick af sjuttioen väljande,
sextiotre röster. Ett jubel genomstormade salen,
ett jubel höjdes från de tusenden, hvilka utanför
gillestugan afbidade valets utgång, och det åter-
skallade sedan från hela Sveriges land. Det var
en blomma, hvars doft gjorde Carl lika lycklig,
som bonden de gyllene skördar, hvilka han till-
skref sin konungs lycka.
Så följde tåget till Gotland, der allt lofvade
Carl den bästa framgång. Hela landet och sjelfva
staden Wisby föll i hans händer, och konung Erik
satt instängd på sitt Wisborg i ena hörnet af staden
samt måste slutligen dagtinga och lofva af-
träda ön till sin forne marsk mot erhållande af
Öland och Borgholm. Konung Erik öfverlemnade
väl sedan Wisborg till Danskarne, men ännu medan
Carls höfvidsmän innehade ön och staden, fick
konung Carl bref från Norge, att älven detta rikes
allmoge ville hafva honom till konung.
Icke underligt derför, om konung Carl insöf-
des i sin tro på osviklig lycka i sina företag.
Men medgången födde öfvermod. Han började
glömma sina gamla motståndare. De sväfvade
bort för hans öga, ju mera himlen utstrålade ölver
honom sitt klara blå, och han mottog dem och
behandlade dem som vänner, när han sedan mötte
dem. Så var det med herrarne af Oxenstjerne-
slägten, så var det med Magnus Gren. Det kan
tyckas, som om äfven detta var en åtgärd, före-
stafvad at klokheten, och att han på detta sätt
bäst skulle vinna sina fiender och förena dem med
sig, men han gick för långt, hans godhet slog

öfver i slapphet. Han öfveröste dem med en makt,
som långt ifrån att tillfredsställa, endast retade
deras lystnad efter mera, för att icke tala om ett
sådant skaplynne, som erkebiskop Jöns Bengtssons,
hvilket aldrig kunde glömma, att Carl egde, hvad
som borde hafva tillhört någon af hans fränder,
om icke honom sjelf, — den högsta makten i Sveriges
rike.
I dessa maktens och lyckans solskensdagar
samlade sig ock andra makthungrige lycksökare
kring Carl. Bland dem var Jost von Bardenvleth,
och hans talande tunga, hans mjuka, lismande väsende
lyckades snart vinna Carls öra helt och
hållet. Hans gamla vänner varnade honom, hans
syskonbarn Thord Carlsson omtalade för honom
främlingens uppträdande på sjön, då Nils Bosson
och Thord sjelf jagade fribytarskeppet från Åbo.
Men riddaren bekände öppet för konungen sin
kärlek till jungfru Iliana och att, hvad han gjort,
endast härflutit ur denna källa. När han såg Nils
tillsammans med fribytarne återfordra de båda
jungfrurna, kunde han ej tro annat, än att den
förre gjort gemensam sak med den vilde Falken,
och hans förtviflan kom honom att glömma allt.
Konungen fann allt detta helt naturligt och log
godt åt riddarens berättelse om sin räddning.
Denna hade tillgått så, att riddaren, som väl
kände skepparen och dennes förnämste man, oför-
märkt hviskade till den senare att låta honom hala
sig ned under däck, medan mannen skulle kasta
en stor på däcket liggande sten öfver bord och
ropa, att riddaren kastat sig i sjön. Allt gick
öfver förväntan väl för sig, och sedan fartyget
åter blifvit fritt från sina objudna gäster, hade
riddaren kommit upp och med den gynnsammaste
vind fullbordat sin resa till Grislehamn. Riddaren
medgaf, att han borde hafva handlat annorlunda
och offrat sitt lif i stället för att fly, men han
tänkte på sin dåvarande konung, som hade hans

KONUNG CARL OCH FÖRRÄDARNE. 81
tro, och hvars tjenst han satte högre än smäleken,
helst då den kom från en så underordnad sven,
att smäleken förlorade sin udd; — detta erkände
riddaren, men bad ock konungen besinna, huru
kärleken kan förblinda mannens sinne.
Riddarens tal var så öppet och förtroendefullt,
och han förstod så väl att derunder visa för den
lättrogne konungen den skönaste utsida, att dennes
hjerta helt och hållet öppnade sig för honom,
och i och med detsamma utträngdes derifrån Nils
Bosson. När Thord ännu en gång ville varna sin
frände för främlingen och antydde på, hvad han
visste om honom genom Nils Bosson, svarade konungen
icke utan en viss häftighet:
— Yar du med, frände, hos den gamle herr
Krister, eller på krämarskutan ?
— Nej, det var jag icke! — nödgades Thord
svara. — Nå väl — hade konungen yttrat — kom
då ihog, att icke döma i fåvitsko.
Thord ville invända, att han trodde mera på
Nils Bosson, än på den främmande riddaren, men
konungen hade börjat tala om något helt annat,
och då Thord fann, att han icke vidare kunde
göra något åt saken, måste han låta den hvila.
Thord kände icke heller fullkomligt allt det,
som Nils kände om den lede riddaren, och hvad
han fått veta, hade mera skett tillfälligtvis, än till
följd af någon fullständig redogörelse af hans vän.
Dock tviflade han icke ett ögonblick på sannfärdigheten
af dennes uppgifter, huru korta och ofullständiga
de än voro, och skulle ofelbart hafva med
mera ifver fört sin väns talan inför konungen, om
han kunnat ana hela djupet af den svarta anläggning,
som hopspanus af främlingen. Men han
anade intet deraf, och hans öppna, redliga sinne
skulle knappast hafva trott derpå, om någon gjort
honom reda derför. Likväl hade han en instinktlik
misstro till riddar Jost, och han måste stun-
II 6

dom göra våld på sig för att icke låta sin motvilja
mot honom utbrista.
För konung Carl, som icke kände till sin
frändes böjelse för jungfru Iliana Tott, var riddar
Josts förklaring fullt tillfredsställande, och han
fattade verkligen till slut för den smilige mannen
en välvilja och ett förtroende, som denne förstod
att så småningom utvidga, tills han var så godt
som oumbärlig för Carl. Då började han så varligt
sjunga den visa, som ur konungens vänskap skulle
utskjuta Nils Bosson. Detta var ett lifsvilkor för
hela riddarens ställning ej blott i konungens hof,
utan i allmänhet. Nils Bosson egde i sin hand
en kännedom om honom, som skulle störta honom
i grund, om den komme till spridning. Det var
orsaken till riddarens förföljelse af den vilde Falken,
det var ock orsaken till hvad han gjorde för
att åtminstone skilja Nils från konungens person.
Nils eller han, endera måste falla ... det var i
sjelfva verket ytterst en strid på lif och död från
riddar Josts sida.
Härutinnan understöddes han, utan att veta
det, af konungen sjelf. Denne kunde allt ifrån
den stund, då han höll halsbandet i sin hand,
aldrig för sig fördölja, att det i sjelfva verket var
en annans egendom, hvaröfver han icke hade rätt
att förfoga. Han sökte väl tysta sitt samvete der-
med, att Nils sjelf velat fritt afstå från smycket
och utan tvifvel aldrig egentligen sörjt dess förlust,
men samvetet lät icke söfva sig, och hvar
gång han såg den trogne och tillgifne ädlingen,
var det, som om samvetets röst börjat tala. Derför
började han sky Nils Bosson och så småningom skilja
honom från sin person, genom att gifva honom
det ena uppdraget efter det andra, och skyggheten
slog öfver till afsky. Han började med att fly undan
sitt eget samvete, men slutade med att i honom,
som liksom var hans lefvande samvete, se
en förföljare, en fiende till hans egen lycka, och

KONUNG CAKL OCH FÖKRÄDAKNE. 83
så blef han benägen att från försvar öfvergå till
anfall. Deraf kom det sig, att han så gerna lyssnade
till riddar Josts försigtiga tal, då han sökte gjuta
sitt gift öfver Nils Bossons rena bild. Och då riddaren
märkte — ty det onda drager det onda till
sig, liksom de olika polerna i en naturkraft —
att hans tal fann ett välvilligt öra, skred han djerf-
vare framåt, tills han slutligen, efter att hafva lagt
sten på sten, och det så godt som med konungens
egen hjelp, fått sin byggnad tär dig. Carl lefde
liksom i en trollkrets, hvars maskor, utan att han
visste det, blefvo honom allt mer och mer öfver-
mäktiga och förhärdade hans hjerta. Ty hjertat
fordrar sanningens och kärlekens rena luft, eljest
förtvinar det, och der sitter, såsom sagan säger,
en klump af träd eller sten i stället för hjerta i
bröstet. Men ännu någon gång kommo de gamla tan-
karne åter, ännu någon gång kändes ett matt
pulsslag i hjertat, och då var det, som konungen
kände isen lossna och sin falska styrka vekna.
Men ögonblicket derefter kom stormen och kölden
med förnyade krafter, och allt blef åter stenhårdt
och iskallt. Dock hade ännu icke den smilande
riddaren vågat sig så långt, att han kastat ut tanken
om den hatade Nils Bossons död i konungens
sinne. Ej heller skulle konungen hafva lyssnat
dertill. Tvärtom kunde det hafva rifvit ned åtskilligt
af den med mycken möda och konstfärdighet
uppförda byggnaden. Men riddar Jost hade
godt tålamod.
Nu hoppades han dock att kunna taga ett
afgörande steg framåt. Denna dag skulle för honom
blifva lika vigtig, som för hans kunglige fånge.
Det var derför icke utan en egen beklämning, som
han följde konungen upp i rådets församlingssal.
Hans plan var uttänkt långt på förhand, och så
fort han fick se Nils Bosson vara återvänd från

sin färd tiil Finland, dit han af konungen blifvit
skickad straxt efter kröningen, var han beredd att
sätta den i verket, isynnerhet som intet tillfälle
kunde lämpa sig bättre dertill än nu, då så mycket
folk hade sammankommit i staden, der man
befann sig. Och solen kastar sina strålar äfven
på de giftiga växterna, så att de stundom skjuta
i höjden mera på ett ögonblick, än på flere dagar.
Så var det ock här med riddar Jost. Han fann
vid det stora rådssammanträdet ett alldeles opå-
räknadt verktyg........................................................
I gråbrödernas klostersal i Arboga samlades
denna förmiddag allt, hvad Sverige egde utmärkt
af makt och börd och rikedom.
Konungen satt i ändan af salen under en
tronhimmel. Till höger om honom satt erkebisko-
pen och hans lydbiskopar, till venster de förnämste
af de verldslige rådsherrarne och framför i
salen den öfriga församlingen.
Allt gick här, såsom gamle biskop Magnus
förutsagt. Förhandlingarne började med uppläsande af
de beslut, som fattats i Halmstad. Konungen satt
dervid lugn, tills han fick höra, hvad som var bestämt
rörande Norge, att han skulle afstå från
detta rike. Något sådant hade Carl icke väntat,
och hade han icke varit beredd på ännu svårare
förluster, så hade han redan nu satt allt på sin
spets. Dock uppstod en lång öfverläggning, och
många skäl anfördes för och emot, innan han
kunde förmås att gifva vika. Men påtryckningen
var för stor, rådet talade här liksom med en mun.
När detta ärende ändteligen var afgjordt,
väcktes frågan om slottslänen alldeles så, som
biskop Magnus sagt för konungen.
Denne såg med vredeflammande blickar omkring
sig och sporde först erkebiskop Jöns, hvad
dennes mening var i detta mål. Erkebiskopen

KONUNG CARL OCH EÖRRÄDARNE. 85
yttrade sig helt och hållet till förmon för den
föreslagna inskränkningen i konungamakten, och
efter honom reste sig biskop Sigge i Strengnäs
och förde samma tal. Sedan konungen derefter
vän dt sig till de verldslige herrarne, var det företrädesvis
herr Nils Jönsson (Oxenstjerna) och herr
Magnus Gren, som vidt och bredt talade om det
billiga och rättvisa i denna fordran, att icke Sveriges
rikes herrar och män måtte få gå ifrån ett
län utan laga skäl, såsom fallet varit under föregående
konungar.
Då reste sig Carl, och hela hans person var
idel konungslig värdighet och höghet.
— Mycket har jag denna stund förnummit
— sade han — som jag aldrig kunnat tänka till,
eller ens drömma om. Jag trodde mig hafva skickat
svenska män till mötet med fienden i Halmstad,
men der hafva fattats beslut, som om Sveriges
egna fullmäktige varit Sveriges fiender. Långt
ifrån att hafva Sveriges ära och mitt konungsliga
anseende för ögonen, hafven I så tagit sakerna
före och låtit lista er orden ur munnen, att det,
Gud bättre, synes, som om vi utom förlusten af
ära och länder skulle tacka till, för det att vi
våga tänka och andas som svenske män. Detta
kan jag dock fördraga, eftersom jag finner af edert
_ tal, att I icke skullen stå mig bi så, som detta mål
kräfver, och örlig och ond tid till följd deraf utan
verkligt gagn skulle hemsöka Sveriges folk. Men
hvad I nu till sist hafven bragt å bane rörande
slott och län och min rätt såsom konung att dem
taga och gifva, det är ett angrepp på Sveriges lag,
som jag i min egenskap af Sveriges konung hvar-
ken vill eller kan någonsin tillåta.
Herrarne började kasta förundrade blickar på
hvarandra. Sådana ord, fulla af kraft och eld,
hade de knappast väntat sig att få höra af den
medgörlige konungen. Utom de få, hvilka voro
med om de hemliga stämplingarne, var det också

ingen, som visste, att hvad konungen än ville säga
eller göra, så skulle han ändå till slut rammas af
olyckan, huru länge det än kunde dröja. Men
äfven desse herrar skiftade färg och bleknade, när
konungen fortsatte:
— De kunna finnas, som äro af den meningen,
att de icke göra sig samvete af att tvinga
sin konung, ja med våld, om så fordras, och kanske
med fiendehjelp. Men veten det, gode herrar
och män, att ännu vet jag att föra svärdet, och
ännu lefva svenske män, som skola stå sin konung
bi, när det gäller att häfda Sveriges lag och Sveriges
sjelfständighet. Jag spörjer eder ännu en
gång till, I som hafven i detta mål talat för inskränkning
i min konungsliga makt, och det är
det samma som att tala till styrka för Sveriges
fiende, — jag spörjer eder ännu en gång till, vil-
jen I taga edra ord tillbaka eller stånden I faste
dervid ?
Alla förblefvo stilla och konungens blick flög
örnlikt stark öfver alla i salen, tills den stannade
på erkebiskopen. Men denne reste sig upp och
svarade ja till konungens spörjsmål och efter honom
biskop Sigge, herr Nils Jönsson och herr
Magnus Gren sammaledes, och erkebiskopen sökte
äfven anföra de grunder och skäl, hvarpå han
stödde sitt svar.
Då tog konungen till orda:
— Nå väl vördig fader, erkebiskop Jöns, jag
förklarar eder härmed förlustig edra län, så ock
I, biskop Sigge, och I öfrige, hvilka icke dragit i
betänkande att göra ett med fienden mot eder
konung! Detta var en utgång af saken, som ingen
väntat. Så djerft ett steg hade man icke tilltrott
konung Carl, och bland det stora flertalet ökades
kärleken till honom lika mycket, som hatet hos
de fyra, hvilka drabbats af hans vrede.

KONUNG CARL OCH EÖRRÄBARNE. 87
Allas hufvuden böjdes, när konungen lemnade
salen, åtföljd af sin svit.
Men riddar Jost hade gifvit Magnus Gren en
hemlig vink, och straxt efter middagen sammanträffade
de, liksom af en händelse, utanför rådhuset.
De helsade hvarandra mycket främmande,
och gingo åt hvar sitt håll, så att enhvar, som
såg dem, kunde hafva intygat, att konungens gunstling
mött förrädaren med tillbörlig köld. Men
icke förty sammanträffade de kort efteråt, i ett
hus vid en bakgata, dit man kunde komma från
motsatta håll genom tvenne sammanbygda gårdar.
Här hade riddar Josts barndomsvän sitt herberge.
Den utgång som mötet fått, lät genast i herr
Josts fyndiga hjerna den tanken uppspringa, att
Magnus Gren vore den lämpligaste att använda för
det farliga spel, som han på aftonen skulle uppföra
för konung Carl, och som skulle — sådan
