utropade det sista bladets fall med ett högt: »ja!»
»Om Stina vore här!» utropade hon; men i detsamma
väckt till besinning, kastade hon blomstjelken ifrån sig.
»Hur afskyvärdt — det gälde ju Stinas riddare!
Skulle han älska henne, Gunborg? Åhnej, blomman hade
bara gäckat henne. Så var det.
Fortare än nyss skyndade hon framåt. Hon ville
nästan undfly sig sjelf, och hon fruktade att någon förföljde
henne.
Men det var lika galet hvart och huru hon vände
sin blick, öfverallt mellan trädstammarna tyckte hon sig
se samma »någon».
Helt uttröttad satte hon sig ned på en sten och tillslöt
sina ögon. Men det hjelpte icke, hon såg honom
ändå. Hvilket gyckel; der stod han och såg på henne
med dessa ögon som trängde sig till hennes innersta —
och likväl kunde hon icke harmas.
Hennes hjerta slog, så att hon blef nästan rädd •—

TESTAMENTET. 329
hon mäste beherska sig, mâsté se upp. Då såg hon att
i verkligheten icke heller någon var der.
Men genom tallstammarna framskymtade ängar med
sina tusen blomster och derofvanför höjden med det gamla
boningshuset. Gunborg sträckte ut sina armar, hon ville famna alltsammans;
allt skulle ju vara hennes eget om, om —
Bo. ville ju återgifva henne allt detta!
Var det lyckan som förvillade henne, eller bländades
hon af solen, som kastade skimrande strålar mellan träden?
Såg hon icke der Stinas hvita klädning? Hvart
tog den vägen? Hon såg den icke mera —
Gunborg darrade. Hon hade under siua lockande
tankar, sin frestande syn kunnat glömma henne, kunnat
vilja gripa lyckan på bekostnad af Stinas ungdomsdröm.
Hon hade ett ögonblick velat taga allt, det kära hemmet,
den väntade riddaren, brudgummen — under det arma
lilla Stina skulle lefva sina dagar i den trånga klostercellen,
skild från dem och hela verlden.
Gunborg brast i gråt.
Så satt hon länge, huru länge, visste hon icke och
såg skyggt upp då någon hördes komma. Hon kände
likväl snart igen stegen; kanske hade hon fruktat någon
annan och blef derför nöjd att det endast var Regitza.
Regitza hade å sin sida mycket att vaka öfver dessa
dagar, lätt kunde årslång sträfvan och omtanka omintetgöras.
Väl hade Bo sagt henne att hela hans lefnads-
lycka berodde just af det som hon velat förekomma: föreningen
med Gunborg. Men denna försäkran oroade henne
icke synnerligen. Hon visste nog att när ungdomsblodet
väl hade kokat öfver, skulle det sakta sig och man sedan
i lugn och ro välja en annan lika fager men rikare brud
än någonsin Gunborg kunnat blifva, och allt skulle bli
godt igen.
Under dessa lugnande föreställningar var Rigitza riktigt
vänlig och kärleksfull emot de båda systrarna. Då
hon nu såg Gunborg öfverlemnad åt sin hejdlösa gråt,
kände hon visserligen ett stygn af samvetsagg gå genom

330 PRELATEN.
hjertat; men detta hennes eget hjerta hade minsann fått
känna sä mycken sorg och förödmjukelse på sin tid, att
det nu kunde vara andras tur att veta hvad det vill säga
»förlora sin ungdoms och kärleks lycka».
Hon lade emellertid sina händer omkring Gunborgs
hufvud och kysste hennes panna med ett deltagande som
icke kunde förnärma henne, utan snarare i denna stund
af smärta, kom Gunborg att känna en viss förebråelse
öfver att hon kanske ändå misskänt den gamla anför-
vandten. »Kära Regitza», sade hon, »jag är bra olycklig —
jag har aldrig känt mig så ensam — rad mig, säg mig,
hvad jag skall göra, hvilken väg jag skall gå!»
På visst sätt besvärad svarade hon; »Kära barn, jag
trodde att du redan hade fattat ditt beslut.»
»Ack, Regitza, du vet icke allt!» Gunborg lutade
sitt hufvud emot henne och omtalade »huru Bo hade erbjudit
henne sin hand, bjudit henne att blifva fru på
Sundby. »
»Redan? Jag kunde just tro det», utropade hon,
»Den redbara gossen trodde sig göra rätt att dela testamentet
med en af eder.»
Gunborg rodnade och svarade med återtagen fattning:
»Ja — visst var det ädelmod, jag vet det nog», hon såg
hastigt och forskande på Regitza: »Hvarför friade han
icke till Stina?»
»Hvarför? Han visste att Stina är bestämd för
klostret — han hade ju icke något val.»
»Naturligtvis!» Gunborg reste ,sig hastigt upp —
kanske hade hon väntat ett annat svar på sitt förtroende
och hon ångrade redan att hon hade gifvit det.
De fortsatte tysta sin väg, först efter en stund fortsatte
Regitza: »Har du klart för dig, mitt barn, hvad det
är som fängslar dig i verlden, i denna farliga, frestande
verld?» Gunborg svarade icke; hon hade åter slutit alla tankar
inom sig och gick med blicken fästad på gångstigen.
Då tänkte Regitza: »Det der stolta sinnet behöfver ännu

TESTAMENTET.
kufvas ■— det hade varit till föga lycka för Bo.» Nu
mötte henne en syn som kom henne väl tillpass. »Se Gunborg»,
utropade hon, »kan det vara den stackars gossen
der, som bjudit dig sin hand?»
Hon pekade på de begge unga som sutto i förtroligt
samspråk under tallen, Bo talande lifligt med Stinas händer
slutna i sina.
»Hur skall man förstå detta?» fortsatte Regitza med
någon skärpa: »och du säger att Bo verkligen har friat
till dig •— han tyckes ju gå upp i kärlek till henne der
— stackars, stackars gosse!»
»Ni behöfver icke beklaga honom!» utbrast Gunborg
häftigt. Men också hon stod stilla och såg på de båda.
Icke derför att hon var förvånad — hon borde åtminstone
icke vara det, då hon mindes att hon i åratal väntat på
hvad hon nu såg — men verkligheten ger så ofta en
annan färg åt saker som ungdomen tänkt i sina drömmar.
Gunborg som förr skulle hafva jublat vid denna syn,
ville nu gråta. »Hur kärligt han talar vid henne, stackars
lilla Stina», hviskade hon, »men vi kunna byta — jag
går i klostret för henne.»
Regitza rankade på liufvudet: »Skall han nu också
fresta den lilla nunnan — hvilken obetänksamhet! Men
han menar nog lika litet med detta, som —
»Skymfa honom icke!» sade Gunborg stolt. »Hvar-
för skulle han hyckla, hvarför skulle han inte älska
henne?» Regitza kände sig sårad och svarade ingenting, dessutom
var hon upptagen af sin oro huru det skulle slutas
emellan Bo och Stina.
Kanske tänkte Gunborg äfven derpå, ehuru hon icke
viile tillstå det, icke ens för sig sjelf.
Stina syntes upprörd under det Bo talade, också han
med rörelse, hvarefter han kysste hennes hand, reste sig
hastigt och rusade bort, utan att hafva varseblifvit de båda,
som stodo stilla och sägo efter honom.

332 PRELATEN.
Stina låg afsvimmad.
Gunborg störtade dit, lade sakta hennes hufvud i sitt
knä; men huru hon kysste den bleka kinden, de slutna
ögonen, förmådde hennes smekningar hvarken att värma
eller väcka henne.
Regitza som var ganska läkekunnig, kände pä hennes
tinningar och ruskade på hufvudet. Hon hade läkemedel
hemma och de borde användes ju förr, ju hellre.
Gunborg ville på sina starka armar bära den späns-
liga systern, fastän vägen var ganska lång. Men så fogade
sig att Torkel, trotjenaren som vankade omkring,
spanande der han kunde behöfvas, kom just ditåt och för
honom var det som ingenting. Gunborg litade väl icke
på hans gamla armar, emedan hon gick bredvid och stödde
hufvudet med det lilla bleka ansigtet.
Torkel bar emellertid sin anförtrodda börda med
vördnadsfullaste omsorg, under det tankarna gingo hit och
dit. Än till den herrliga tid dä han fick ledsaga fru
Ydas barnbarn pä deras utflygter och kallade dem blomster:
Rosenhvit och Rosenröd. Så kom en tid med det
hemliga medvetandet om testamentet, som tyngde hans
sinne; men gubben hade ändå hunnit få se herr Sigfrids
döttrar växa upp till fagra jungfrur i glädje och ro så
länge farmodren lefde. Nu var det förbi och allt var
uppenbaradt; jungfru Stinas öde rörde honom djupt, och
han fann enda trösten deri: att vore någon värdig att
blifva en himlens brud, så var det den menlösa Rosenhvit.
Så halkade hans blick öfver till Gunborg som gick
der med hatten på armen och lät vinden fritt spela omkring
sitt hufvud. Då greps Torkel nästan af vrede:
»Icke möjligt», tänkte han, »att abedissans sax skulle få
afmeja en prydnad så herrlig som hennes hår, och vore
den nya egaren till gården än en sagans prins, skulle
ingen passa honom bättre än jungfru Rosenröd.» Så hoppades
han och fann tröst i sin förhoppning.
Då man kommit hem lades Stina på sin säng och
sedan Regitzas »medel» hade användts, återfick hon sansen
så pass att hon kunde se upp, men hennes ögon föllo

TE St AMEN TET. 833
snart igen, om af smärta eller svaghet, visste man icke. Re-
gitza fann det klokast att låta henne ligga i sin halfslum-
mer och gick derefter sin väg.
Då systrarna voro ensamna föll Gunborg pä knä vid
sängen, lutade sitt brännande hufvud intill den lilla kalla
kinden och liviskade: »Förlåt!»
Stina såg upp; det var något frånvarande i hennes
blick då hon rörde på hufvudet och föll derefter åter i
dvala. Ack, hvarför hade Gunborg lemnat henne dessa begge
dagar, hvarför undvikit att som vanligt tala med henne,
att meddela de strider som stormade inom henne sjelf!
Hon hade icke besinnat att också Stina lidit dessa
dagar, utan tvärtom prisat henne lycklig som kunnat finna
sig i det öde man förelagt henne, under det Gunborg för-
gäfves sökt att kufva sitt trotsiga sinne, sina flygande
tankar, sin frestande föreställning om hvad stort och skönt
verlden hade att bjuda.
Kanske var Stinas försakelse ännu större, hennes
stilla kärleksdröm icke mindre varm än Gunborgs framtidsdrömmar?
Hvem vet om icke försakelsen redan hade
brutit detta veka sinne.
Naturligtvis hade Bo anförtrodt sin hopplösa kärlek
till henne, den blifvande nunnan, och hon enligt tidens
sed, bedt honom öfverflytta den till systern.
Ack, om hon likväl visste det!
Kanske hade Regitza rätt då hon talade om verldens
frestelser — hade icke Gunborg redan låtit fresta sig af
det lockande som bjöds henne — kanske borde hon öfver-
gifva den farliga, lockande vägen?
Ännu låg Stina i sin dvala och Gunborg vid hennes
säng, spanande att finna klarhet; men hon vågade icke
störa henne med en fråga.
Då kom bud från herr Anders Sigfridsson, som önskade
se sin sjuka syster.
Det dröjde heller icke länge förrän han inträdde i
systrarnas lilla gemak, gick fram till sängen och betraktade
den sofvande med djup rörelse. Hon andades så

334
i PRELATEN.
tyst att man knappast kunde höra henne, men hon andades
dock. Herr Anders strök med en lätt smekning hennes händer,
kysste hennes panna, och sä lemnade han henne.
Men hunnen till dörren vände han om och vinkade Gunborg
att komma till fönstret, der han tycktes vilja tala
med henne.
Han hade att framföra Bo Nilssons hjertevarma
helsning — Bo ville väl genast hafva svar pä den fråga
han framställt; men herr Anders hade lyckats förmå honom
att vänta ■— Bo vore nu också villig att göra det
om blott Gunborg ville lofva att icke taga något beslut
förrän bref ifrån Rom kunde komma.
»Föröfrigt», tilläde brodern, »är det en ädel yngling
till hvilken jag en gång gerna skulle vilja lemna min
syster.» Dermed gick han vänlig och varsam, som han
kommit. Gunborg hade icke svarat ett ord, men kanske hade
herr Anders tagit hennes tystnad såsom ettTmedgifvande
emedan han syntes belåten. Detta visste likväl icke Gunborg.
Hon stod länge qvar vid fönstret. Qvällen hade
skridit framåt och det började skymma. Hägrade måhända
åter en framtidstafla med sina glada och rika färger
för hennes inre öga, eller hvarför skälfde hon till, då
Stina nämnde hennes namn?
Hon skyndade dit.
Stina hade rest sig till hälften; hon talade fort och
feberaktigt: »Tag honom, min Gunborg, tag allt, allt som
varit oss kärt — hans kärlek och allt öfrigt skall varda
ditt!» Gunborg lade sina armar omkring henne och Stina
stödde sitt hufvud mot hennes axel — det var nu Gunborg
som var blek och Stina som var röd — qvällsluften
från det öppna fönstret omsvepte dem båda.
»Farmor ville göra dig fri, vår broder Anders har
medgifvet det — fader Johannes vill det, Torkel och allesammans.
Bos hela lefnadslycka beror af dig — det

TESTAMENTET. 335
blir allt så bra», Stina fortfor allt ifrigare, »du gör den
der långa resan med Bo — sedan stanna ni hemma på
Sundby och komma en gång hvarje år till mitt kloster.
Då får jag veta om det gamla huset står qvar ännu, om
våra blomstersängar frodas, om göken ropar i vester —
vester-gök är bästa gök, sade farmor - då vet jag att
ni äro lyckliga — att min Gunborg är älskad.»
Hon tystnade och tillslöt sina ögon. Hufvudet halkade
så småningom ned från systerns axel och Gunborg
lade det sakta på kudden, kysste hennes feberheta kind
och såg att hon hade somnat in.
Qvällsluften strömmade in genom rutan. Gunborg
gick att stänga den; men ack, det var en så ljuflig sommarvind
med blomdoft — allt var så stilla derute.
Gunborg sjönk på knä. Utan bönstol och utan radband
bad hon sin bön. Hon bad till dess bönen kom
henne att glömma egna önskningar och lät den uppgå i
en högre vilja. Då hon reste sig upp var det ro i hennes
sinne, samma ro som qvällens derutanför.
Nu inkom Kigitza för att se om den sjuka: men då
sömnen föreföll lugn, kunde hon gå igen. Likväl förmanade
hon Gunborg att säga henne till om så behöfdes.
Derefter tilläde hon helt ifrigt och halfhviskande: »Ser
du barn, jag har åtskilligt att bestyra — du vet att herr
Jöns Bengtsson kommer i morgon.»
»I morgon!» utropade Gunborg nästan ofrivilligt sedan
dörren slutits till.
»Ja — i morgon —» upprepade Stina som satt sig
upp i sängen och såg på systern med feberglänsande ögon,
»men innandess, Gunborg, går du till fader Johannes!»
6 .
Den tredje dagen randades, men der kom ingen sol,
luften var tung och gråkall.

336 PRIJLA TEN.
Gunborg hade hela natten, setat vid fönstret. Sedan
hon tillslutit rütan märkte hon icke huru sommarnatten
började mörkna, dä tunga moln liksom vältrade upp ur
horizonten. Hon hade lyssnat till systerns feberaktiga
slummer till dess hon sjelf slumrade in, men spratt till
då en hvinande vind trängde genom löftets hvalfbågar
och skakade den lilla rutan öfver hennes liufvud.
Hon hade haft en så glad och solig dröm, att hon
märkte icke huru solen derutanför lät vänta på sig; men
hon kastade en häpen blick mot sängen, der Stina satt
och såg på henne.
Då kom Gunborg ihåg alltsammans och ville nästan
upprepa de sista ord hon hörde näst föregående afton:
»Innan dess går du till fader Johannes!»
»Hvad: innan —?»
Nu viste hon det — »innan herr Jöns Bengtssons
ankomst!» »Om fader Johannes vill resa, får du icke -hindra
honom!» Stina sade icke mer, lade sig åter ner och då
Gunborg ville tala till henne, vinkade hon med handen
och sade endast: »Skynda dig — biskopen är snart här!»
Nu hörde Gunborg åter den hvinande vinden, hon
hörde äfven buller dernere och förstod hur man rustade,
ordnade och väntade —■ Regitza hade ju sagt det — men
kunde hon lemna Stina?
Ja — det var något beherrskande uti Stinas blick
som tycktes mana henne att gå. —
Kanske borde hon skynda.
Gunborg klädde sig fort och raskt. Hon var sjelf
nästan i feber, kysste sin syster och skyndade ut. Knappast
hade dörrklinkan fallit ned förrän hon öppnade den
igen och tittade in. Stina vinkade helt förnöjdt åt henne,
och så bar det af.
»Hur glad hon går», sade Stina för sig sjelf, »hon
går för att afgöra sitt öde; men ingen sol belyser hennes
väg.» Derute började regnet att falla; men det betydde
föga, Gunborg drog icke ens kapuchongen öfver sitt huf-

TESTAMENTET. 337
vud, ehuru vinden hvirflade omkring henne och fattade
tag i hennes kappa. Hon gick så fort och lätt, som låge
hela lifvet klart för henne.
Hon hade således bestämdt sig att skiljas vid den
älskade systern, bestämdt sig att mottaga den unga ädlingens
offer? »Det må bero på fader Johannes», sade hon för sig
sjelf, »är han redo att företaga den långa färden för att
skaffa den påfliga' tillåtelsen, då — då —»
Vidare vågade hon likväl icke tänka.
Hon var också rädd att möta Bo — hvad skulle
han tänka om hon för fädernegårdens skull mottog hans
anbud ?
Ja — han skulle ju tro det; icke kunde han tro att
hon älskade honom, eller att hon trodde sig älskad —
Men hon mötte ingen.
Först hunnen till kapellgården hörde hon en hund
tjuta — det var fader Johannes’ gamla Ruffo som väntade
oväder — så tänkte hon.
Han tystnade när Gunborg öppnade grinden och
kom emot henne. Men han reste sig icke som vanligt
för att lägga sina stora tassar på hennes axlar, han bara
strök hufvudet emot henne. Då hon frågade: »Kära
Ruffo, hvad är det?» började han åter sin sorgmodiga
klagan. På gården kom föröfrigt drängen med en sadlad
häst; kaplanens gamla piga stod på trappan och slog med
armarna. »Skynda dig, bed mäster Jonas komma genast -
rid allt livad tygen hålla!»
»Hvad är det?» frågade Gunborg ånyo ■— hon
visste väl att mäster Jonas var läkekunnig, men för
hvem kallades han? — Den gamla pigans svar var icke
stort mera upplysande än hundens, då hon jemrande utropade:
»Ack, ack, hvilket elände!» Hon lemnade dock plats
och Gunborg skyndade in genom dörren.
Historiska Skildringar. II. 22

338 PRELATEN.
I skrifrummet lag den gamle kaplanen pâ sin säng
med hufvudet tillbakalutadt på en dyna. Framför honom
stod en man med ryggen vänd mot dörren, och höll den
gamles hand, som tycktes omsluta några dokumenter. På
en stolskarm hängde en pilgrimskåpa och der bredvid syntes
en staf.
Allt detta såg Gunborg i en blick — det gick liksom
ett svärd genom hennes hjerta, ty hon förstod livad
hon såg. Hon förstod att fader Johannes varit redo att anträda
sin färd, redo att strida med kyrkan om fullgörandet af
en hädangångens förordnande, redo att befria sitt skrifte-
barn ifrån en pligt som hon ej.hade mod att fylla.
Hon förstod att en högre hand hade träffat honom,
hade hindrat honom att fylla värfvet — han syntes förlamad,
kanske döende.
Gunborg stod förintad — hur gerna hon velat skynda
fram för att taga bördan från den gamles skuldror och
lägga den på sina egna; men hennes egen fot var som
förlamad, hon kunde ieke öfverstiga tröskeln som skilde
henne ifrån synen, hon såg.
Då böjde sig mannen öfver den sjuke, strök med
handen öfver hans kala panna och sade: »Död — således
redan död ! »
Mannen vände sig något åt sidan, då han lade den
gamles händer ned på täcket och Gunborg kände igen
honom. Det var Bo som mottagit den döendes sista suck,
som tagit dokumentet ur hans domnade hand och dermed
befriat honom från det tunga värf, som kanske hade krossat
den gamles lif.
Åsynen af Bo nästan förfärade henne; det var som
hade han trädt emellan henne och den döde. I det hela
visste hon knappast hvarför hon vände sig bort och flydde
derifrån. Hon hade icke heller en smekning för gamla Ruffo,
kaplanens hund, som icke mera tjöt, icke heller som förr
följde Gunborg på väg; han stannade vid grinden, lade

TESTAMENTET. 339
der sin stora nos pâ stolpen och sâg efter den bortilande
jungfrun sâ länge en flik af hennes kappa kunde
skönjas, gick derefter med slokade öron tillbaka och
lade sig pä trappan, såsom ville han icke mera vika
derifrån. Vid återkomsten till Sundby var allt i sin vanliga
ordning, det var åtminstone icke något som fäste Gunborgs
uppmärksamhet. Hon skyndade uppför trappan, in genom
den lilla dörren och fram till Stinas säng. Hon kastade
kappan af sig, slog armarna omkring den förundrade systern
och lutade sitt hufvud emot hennes sköt.
»Jag följer dig till klostret!»
»Till klostret?» upprepade Stina förvånad. »Men
hör — någon kommer dernere; jag hör frustande hästar
på gården. Kan det redan vara han — erkebiskopen ?
— Vet du, jag trodde att ovädret skulle hindra honom.»
Gunborg kunde ej låta bli att småle ät systerns
barnsliga föreställning; men hon var sjelf mycket blek och
såg fast, beslutsamt och väntande mot dörren.
Det var prelaten. Alla hade sett honom anlända,
alla undrade och väntade på livad som komma skulle;
men ingen visste hvad som föregick derinne. Efter ett
par timmar sågs han draga derifrån, men lika litet visste
man hvilket svar den högvördige herrn tagit med sig.
Unga herr Bo Nilsson hade strax efter sin återkomst
från lvapellgården anhållit om ett samtal med jungfru
Gunborg; men först efter prelatens afresa hade det beviljats
honom. Hvad som tilldragit sig emellan de begge
unga, om de utbytt sina löften eller tagit farväl, visste
man icke.
Tidigt följande morgon medan ännu gårdens öfriga
innevånare tycktes försänkta i sömn, höll väpnaren sin
herres häst utanför trappan och det bar af. Det troddes
att han icke tagit afsked af herrskaperna, endast lemnat

PRELATEN.
bref efter sig. Någon hade hört honom qvällen förut
säga till Torkel: »Lyckas icke mitt värf, sätter jag aldrig
mer min fot på Sundby gård.» En annan sade att
väpnaren låtit undfalla sig att resan skulle sträckas ut
ända till Rom.

Nunneinvigningen i Vadstena
i.
Vadstena, den i femtonde seklet verldskunuiga lilla
staden vid Vetterns strand, hade redan under sin knappt
mer än etthundraåriga tillvaro hunnit blifva skådeplatsen
för ovanliga tilldragelser.
Såväl Sveriges konungar Magnus II och Karl VIII
Knutsson, som unionsregenterna Margareta, Erik XIII och
Kristofer, hvilka alla genom frikostiga gåfvor hade bidragit
till Birgittas storartade klosterstiftelse*, gjorde här
* Konung Magnus och hans gemål hade redan år .1316 i
sina testamenten förordnat stora gåfvor till klostrets grundläggning
vid Vadstena, ett öfverfartsställe för dem som under färden mellan
Öster- och Vestergötland skulle färdas öfver Vettern.
Hildebrands Sv. historia.
Såsom exempel på ofvanuämnda gåfvor må anföras : I konung
Magnus och hans gemåls testamente, heter det: »Vi gifva till klostret,
Vadstena gård i Dals härad jemte 10 gårdar i Oster- och
Vestergötland, Sedan gifva vi till vår grift som skall vara midt
i koret, vårt gods Ugleem i Utlanda, med vilkor att vid bådas

342 PRELATEN.
allt emellanåt sina besök, stundom i ocil för klostrets angelägenheter,
stundom för utfärdandet af riksvigtiga handlingar.
Krönikorna förtälja huru vid dessa högtidliga tillfällen
»icke allenast staden utan sjelfva klostergården fyl-
des af riddare och svenner med ståtliga hästar i guld-
broderade täcken och klostrets korridorer genljödo af klingande
sporrar och slamrande vapen.» Konungarna togos
föröfrigt emot af klosterfolket med Te Deum, under det
Sancta Birgittas hufvud och andra helgedomar buros i
festlig procession.
Andra högtider firades icke mindre festligt, ehuru af
annat slag, då tvenne drottningar, den ena den ädlaste,
den andra den skönaste af dem som burit Sveriges krona:
Filippa och Katarina, fördes till sina hvilokamrar i Vadstena
klosterkyrka.
Förnämligast var dock »helgonfesten», dä Birgittas
namn, den 7 oktober 1391, inskrefs i de heligas bok af
Bonifacius IX i Rom, hvilken fest sedermera firades af hela
den .romerska kyrkan till minne af fru Birgittas kanoni-
sering, och naturligtvis särskildt helighölls i Vadstena.
årstid (årsmot, anniversarium) skola alla de prester som i klostret
iiro, liälla messa, läta göra kronsljus och ej bloss öfver oss, af tre
lispund vax.----------- Sedan gifva vi till klostrets högaltare ett
par altarkläden af stripigt (löjel belagda med livita perlor .— ett
hufvudkläde, sänkt (broderadt) med hvita perlor, sex messkjortor,
hvaraf tre äro sänkta med guld utan perlor, ett par kläden af röd
papaver, en kåpa, ett altarbräm med perlor, en altarpall, ett par
kläden med gripar af guld; vidare en kalk af sju marker guld, en
kalk af sex marker silfver, gjorda med smalt (emaljerade), en kalk
af fyra marker silfver, förgyld, ett vårfrubälte af alabaster,
hufvuden af två bland de elfvatusen jungfrurna i tvä trähufvuden
med kronor, tvä ljusstakar af kristall med helgedomar (reliker),
två amplar af silfver, en tafla af trä, i hvilken Yår Frus och Johannes
evarigelistens beläten, tre gamsägg med helgedomar,
ett kar af kristall med ädla stenar, i hvilket kan förvaras törnekronan
och andre helgedomar af vår herre, ett rökelsekar af silfver,
förgyldt. Dessutom till inköp af böcker, messekläder samt andra
ting till högaltaret 1,200 mark svenska penningar och slutligen till
samma altare en tapet af silke, som skall läggas ofvanpå alla
kläden.» Silfverstolpes hist, bibliotek.

