oförsigtig att visa honom sin skatt. Invaliden hade
visat mig välvilja, och jag beslöt att halla mig vaken
och se hvad magistern hade i sinnet. Pa garden hittade
jag en massiv knölpåk, som någon af forbönderna förmodligen,
tappat. Det var ett godt försvarsvapen, och
jag medtog den till lidret och lade den bredvid mig,
utan att meddela matrosen mina misstankar. l)et var
ett herrligt månsken, som försilfrade berg och dalar.
Vi kröpo ned i den gula friska halmen. Matrosen
pysslade om sitt stympade ben. Jag hörde silfverpen- *)
*) Denna klump var tillverkad af masur och fästad vid en
iernkedja, hvilken af rektor sattes med hänglås omkring smalbenet
på den felaktige. Kedjan var så lång, att klumpen bcqväint
kunde bäras på armen. Klumpen bars flere dagar, efter brottets
storlek. Delinqventen nödgades emellertid bivista skolan och der
sitta med klumpen vid sidan. Om nätterna lät rektor klumpen
aftagas.

ningarne skramla om hvarandra. Till min förvåning
märkte jag, att invaliden lossat remmarne, hvilka fast-
höllo träbenet vid låret och att han lagt det under sitt
hufvud. “Ni är rädd om er skatt och jag undrar ej derpå,“
sade jag till honom. “Men ni är mer än oförsigtig, som
aflägger ert träben. Ni lemnar er ju derigenom helt
och hållet i händerna på den första bof, hvilkcn skulle
vilja komma åt er skatt. Utan ert träben är ni ju
alldeles redlös. Har ni väl betänkt detta ?“
“Har ingen fara med den saken, min gosse,“ svarade
mig matrosen, i det han kröp djupare ned i halmen.
Skulle någon vilja komma åt mitt ben, skall det
först dansa omkring hans öron. God natt med dig och
sof som en ärlig och uttröttad vandringsman kan och
bör sofva.“ Några minuter derefter snarkade Kalle Hök, så
att det dånade i lidret. Sjelf låg jag vaken och såg på
månstrålarne, hvilka belyste de med tjocka spindelväfvar
betäckta gamla lidrets väggar. Jag tänkte på hemmet,
pa mina föräldrar och bröder, på gamla mormor, som
låg i grafyen vid sidan af min bror. Jag undrade om
min moster liksom förr satt vid fönstret och stirrade ut
i rymden med sina stora mörka ögon. Mitt eget okända
öde alstrade hos mig mången nedslående, sorglig tanke.
Skulle jag kunna arbeta mig fram i verlden, eller skulle
min lott, i likhet med så mången annan medellös ynglings,
blifva den, att gå i qvaf och spårlöst försvinna
under striden mot fattigdomen och nöden? Dessa betraktelser
jemte min aning, att magistern rufvade på
någon plan att beröfva matrosen hans penningar, höllo
mig länge vaken. Slutligen tog tröttheten ut sin rätt
och jag insomnade tungt.
Huru länge jag sof, kan jag ej säga, men jag
väcktes af matrosen, som bad mig skvndsamt uppstiga
och jemte honom lemna lidret. Morgonen började redan
frambryta och utan att vidare spörja matrosen om orsaken
till vart tidiga uppbrott, reste jag mig upp ur
halmen, fattade min knölpåk och tog några steg framåt

för att skynda efter min följeslagare, hvilken redan var
ute på gården. Gripen af bestörtning ^och fasa qvar-
stod jag i lidret. Min fot trampade på någonting mjukt.
Jag böjde mig ned och fann mig hafva trampat på
magisterns kropp. Han lag utsträckt pa halmen, med
blodigt ansigte och till utseendet död. Ansigtet var
rysligt vanstäldt och en lang knif satt ännu qvar i
hans stelnade hand. Gripen af fasa störtade jag ut pa
gården, hvarest jag fann matrosen, hvilken med en
halmviska aftorkade blodet fran sitt träben. Till nun
förvåning fann jag honom hafva sina bada ben i behåll.
Han var ej längre invalid. Det var ett nytt bedrägeri,
jag bevittnade. Sedan han rengjort träbenet, skyndade
han att gömma detsamma i lidret djupt under halmen.
Han stoppade likväl först sina hoptiggda penningar på
sig, samt uppmanade mig att skyndsamt följa honom.
“Fort härifrån, Thomas,“ yttrade han med flämtande
röst. “Bofven, som ligger derinne, ville bestjäla
mig under sömnen och taga mitt lif; men jag var honom
för slug och han fick så mycket, han torde behöfva.
Om mitt träben blåste ut lifvet hos honom eller ej,
vet jag icke. Huru som helst, kan det blifva en trasslig
affär för oss båda, om folket på gården skulle finna
karlen, innan vi hunnit knalla oss i väg. De hafva
redan ljus tändt i krogrummet. Det är ej värdt att
vara så hjertnupen, min gosse; far du lefva, torde du
få höra och se värre saker än en afsvimmad karl, som
fått en smällkyss mellan båda ögonen.“
Utan att svara följde jag matrosen, hvilken tog
en väg, som förde på sidan om gästgifvaregarden och
på hvilken vi, utan att upptäckas, kunde uppna landsvägen.
Efter en halftimmes förlopp bröt solen fram
och nästan samtidigt inkommo vi pa stora landsvägen.
Till venster om oss sågo vi de grå ruinerna efter
Lyckeby slott, några få obetydliga lemningar från den
tid, då Lyckeby var en stad. Dessa ruiner har “Nordens
Walter Scott“ sedermera besjungit; han säger om
dem bland annat:

60 MAXEOSENS UESÄKTEE.
»Dystert som ett grafkapell i natten, •
Halft bedagradt utaf månens ljus,
Skymtar fram emellan tvenne vatten
Slottet Lyckas öfvervuxna grus.
Uti brutna sekelhvalfvets gömma
Ligger ej fördolda skatten mer;
Blott en varning, huru folken glömma,
Hvad som ej i deras åsyn sker.»
Kalle Hök hade, sedan vi lemnat gästgifvaregår-
den, ej yttrat ett ord. Det gjorde mig ondt, att äfven
han var en bedragare; händelsen med träbenet visade
att så var förhållandet. Jag beslöt att tilltala honom.
“Jag gratulerar er,“ sade jag i en skämtande ton,
“att ni fatt reda på ert gamla ben af kött och
blod, det ni trodde, att ryssarne kapat bort från er.
Men ni har gjort orätt att på så sätt vilja ockra på
menniskornas barmhertighetskänsla, då ni med friska
lemmar kunnat arbeta och ärligt förtjena ert bröd.“
“Har jag ej redan sagt er, att arbete ej fanns
att få hvarken för mig eller för de andra, hvilka afdan-
kades vid krigets slut från flottan ?“ svarade han buttert.
“Jag måste göra mig till invalid för att ej svälta ihjel.
Menniskorna äro några besynnerliga figurer. De gifva
hellre en allmosa än arbete. Förmodligen tro de sig
vinna paradiset med den förra och få en vacker orlofs-
sedel att framvisa för vår Herre. För resten medgif-
ver jag, att det var ett dumt påhitt af mig, hvilket
jag bittert ångrar. Hade ej träbenet funnits till, hade
magistern ej råkat i frestelse och jag således ej haft
en menniskas 'död på mitt samvete. Men jag vill hoppas,
att det ej är så illa. I alla händelser måste ni
lofva mig att tiga med saken, tills jag hunnit lemna
Karlskrona. Det skall ej dröja länge, innan jag tagit
hyra på flottan och sedan förlora hundarne spåret.“
Bullret af en vagn, som i rask fart närmade sig
bakom oss, afbröt samtalet. Jag vände mig om och
såg en stor sufflettvagn, dragen af ett par grå apel-

I FLYGANDE FLÄNG. 61
kastade hästar, i vild fart flyga framåt vägen. Af
vagnens slingringar från den ena dikeskanten till den
andra var det tydligt, att kusken förlorat väldet öfver
hästarne, hvilka ursinnigt skenande störtade framat.
En brant backe var just i närheten, och om ej djuren
hejdades, innan de hunno fram till densamma, kunde
de resande utsättas för den mest hotande fara. Min
följeslagare, hvilken liksom jag stannat, insåg äfven-
ledes det vådliga i de resandes belägenhet.
“Tömmarne ha sprungit sönder,“ ropade han till
mig, och vi måste hejda hästarne. Det är äfven ett
fruntimmer med i vagnen. Fort, Thomas, och ta fatt
i ena ändan af stocken, som ligger derborta. Jag skall
hjelpa dig, gosse, se så der ja. Nu fram på vägen
och visa prof på, att vi ha muskler i armarne. Passa
väl på, och när hästarne äro på tre steg ifrån oss,
slunga vi stocken framför deras fötter och rusa fram
samt fatta tag i betslen.
Inom några ögonblick hade vi fattat posto inidt
på vägen, på höjden af backen. Vagnen närmade sig
med blixtens hastighet. Inuti densamma satt en äldre
man, hållande ett ungt fruntimmer i sina armar. Den
unga damen syntes afsvimmad. Kusken, hvilken med
yttersta ansträngning sökte qvarhålla sig pa kuskbocken,
uppgaf emellanat gälla rop, förmodligen för att
fästa vår uppmärksamhet vid det kritiska uti deras
belägenhet. Vi hörde hästarnes flåsande andedrägt.
I detta ögonblick gaf matrosen signalen. Vi svängde
stocken och slungade den med rask fart på de framrusande
hästarnes framben, med den verkan, att den
venstra hästen ögonblickligen föll omkull och drog den
andra med sig i fallet. Vi skyndade fram och fattade
de vildt sparkande hästarne i tyglarne. Kusken, som
nu kommit ned, skyndade till vår hjelp. Snart voro
hästarne frånspända och nu visade det sig, att en grof
jernten, hörande till seldonet, inträngt i den venstra
hästens hals, hvilken rasande af smärta tagit sken och
tvungit sin kamrat att följa hans exempel.

Så fort vagnen stannat, hade den resande med det
unga fruntimret i sina armar hastat ur åkdonet samt I
genom trägna omsorger lyckats bringa den unga damen
åter till medvetande. Jag hade stigit något åt sidan
och var endast på kort afständ från den resande herrn
och det unga fruntimret, hvars ansigte, ännu blekt af
förskräckelsen, likväl var af en så i ögonen fallande
skönhet, att jag stum af beundran ej kunde lösrycka
mina blickar från den hulda uppenbarelse, jag hade
framför mig.
Den unga flickan — ty hennes ålder syntes ej
vara öfver sjutton år — var ett af dessa intagande
väsen, hvilka enkom synas skapade att älska och älskas
tillbaka. Den tätt åtsittande resdrägt, hon bar, visade
en elegant växt och för hennes ålder ovanligt yppiga
former. Det svarta glänsande håret böljade i rika
lockar nedåt hennes hals och de små hvita fina händerna
skulle uppväckt en målai’es beundran. Hvad
som i synnerhet måste ådraga sig åskådarens uppmärksamhet,
var hennes stora, mörka och sydländskt lifliga
ögon. Sådana ögon som hennes måste min moster
hafva egt, då hon ännu var ung, ty ännu förefanns
mellan dem en stor likhet. En ovanligt fin och skär
hy gaf en nobel färg åt det ovalt formade ansigtet.
Den lätt böjda näsan och den vällustigt formade munnen,
kring hvilken gratierna skalkades, allt var egnadt
att tillsammans bilda ett harmoniskt tjusande helt, som
var egnadt att uppväcka det lifligaste intresse hos
åskådaren. Hennes följeslagare var en medelålders man af
omkring fyrtio till fyrtiofem år, af medelstor växt, med
breda skuldror, kraftfulla lemmar och små “aristokratiska"
fötter. Hans hållning var aktningsbjudande.
hans rörelser afmätta och bestämda. Det syntes vid
första ögonkastet, att mannen var van att befalla.
Hans korta och tjocka hals uppbar ett hufvud, betäckt
med ett mörkt, knollrigt hår. Ögonen, bruna till färgen,
hade ett eget, dunkelt uttryck och förlänade någonting
stelt och hårdt åt de i öfrigt vackra anletsdragen.

“Hur befinner du dig nu, Moyna?“ sporde han väl
för tionde gångeu den unga tiickan, till hvars ansigte
blodet sä småningom återvände och lätt purprade hennes
kinder. “Jag är nu fullkomligt återstäld efter min förskräckelse,
bästa pappa,“ svarade hon honom med en
röst, som lät behaglig och angenäm. “Jag ser,“ fortfor
hon, “att John åter satt för hästarne, och om du
så vill, kunna vi när som helst fullfölja var resa.“
“Det gläder mig att höra,“ yttrade den främmande,
i det hans blickar med ett uttryck af outsäglig
ömhet fastes på hans dotters sköna ansigte. Jag
skall först gifva dessa raska karlar, hvilka måhända
räddat våra lif, en passande belöning. Kom hit, gossar!“
ropade han med hög röst till matrosen och mig. “Ni
ha visat er lika behjertade som modiga,“ tilläde han,
då vi stodo framför honom. “Se här min börs, att dela
hälften hvar af dess innehåll mellan er bada.“
“Någon betalning för hvad vi gjort, vilja vi ej
emottaga, herr amiral,“ svarade min följeslagare, i det
han strök mössan af hufvudet och skrapade med foten.
“Vi hafva gjort vår pligt, och för sådan vara tager ingen
sjöman betalning.“
“Du känner mig således?“ frågade den främmande,
i det han skarpt fixerade matrosen.
“Något, ers nåd! Har haft den äran att under
ert kommando uppvakta ryssarne med kulor och krut
vid Keval och Wiborg. Man glömmer ej så lätt dylika
dufningar, ej heller en sådan karlakarl, som m, herr
amiral!“ **
Ett leende, lika mycket af stolthet som tillfredsställelse
öfver den räe sjömannens okonstlade ord, belyste
främlingens barska ansigte. Han kastade en hastig
forskande blick på sin dotter för att se, huru hon upptog
matrosens ord.
Den unga Moynas ansigte var en klar, leende solstråle.
En svärmisk eld syntes brinna i hennes stora
mörka ögon, när hon fäste dem pa sin far. Det var

ej svårt att märka, att ett stolt hjerta klappade inom
denna unga flicka.
“Ditt namn, min gosse?“ frågade amiralen matrosen.
“Kalle Hök, ers nåd. Kommer ni ej ihåg Kalle
Hök? Kors för tusan, jag var stormärsgast på ert skepp
och kanonkommendör vid öfra batteriets aktersta kanon
om styrbord. Höga öfverheten, märker jag, har sämre
minne än vi beckbyxor. Nå, nå! förlåt mig min frispråkighet,
ers nåd,“ fortfor matrosen när han såg amiralens
rynkade ögonbryn; “jag blef glad att återse min
förra kölherre och lättade derför. något på respekten.“
“Betyder ingenting, karl,“ yttrade amiralen barskt.
“Du har gjort mig en stor tjenst, och du vill att jag fortfarande
skall vara din gäldenär. Jag tycker ej om att
vara skyldig folk något. Säg fort, om jag på något
annat sätt än med penningar kan tjeua dig.“
“Dör min egen del behöfver jag ingenting, ers
nåd,“ svarade honom matrosen i det han såg på mig
med ett godmodigt leende. “Men si, annorlunda är förhållandet
med den här tuppkycklingen, förstår ers nåd.
Han har lust för yrket, och ville ers nåd skaffa honom
ett nummer vid flottan och ett kronomärke i mössan,
så har ers nåd tillräckligt belönat både honom och
mig. Han är en rask pojke, har en väl skuren klyf-
vare och kommer att göra heder åt kronans kaka.“
“Är förhållandet så, min gosse,“ yttrade amiralen,
vänd till mig, “så låter den saken nog ställa sig till
rätta. Jag sjelf skall emottaga ett befäl öfver en fregatteskader
och ämnar fördenskull anvärfva sjöfolk i Karlskrona.
Besök mig derstädes och du skall få dig en god
anställning på mitt skepp. Blir jag nöjd med dig, skall
du snart få annan plats än för om masten. Ditt namn,
min gosse?“ “Thomas Darell, ers nåd!“
Amiralen spratt till, liksom stungen af en giftig
orm; hans ögon sprutade eld och lågor. Den unga
flickans ansigte vardt likblekt och uttryckte lika mycken
förvåning som förskräckelse. Jag kunde ej förklara den
plötsliga sinnesrörelse, som visade sig hos dessa båda

främmande personer, då de hörde mitt namn. Den
förnäme mannen stälde sig med knutna händei tram-
för mig. .
“Är ni slägt med en Darell, hvilken vant anstaid
som fänrik vid armeens flotta r“ frågade han mig med
skälfvande läppar.
“Han är min far, ers nåd, och jag den näst yngste
af hans fyra nu lefvande söner.“
Ett qväfdt skri hördes framtränga från hans dotters
flämtande bröst.
“Tillhör ni det der gemena vnglet och är en son
af den der äreförgätne officeren, så har ni ingen hjeip
att förvänta af mig,“ }7ttrade amiralen, nästan fiam-
rytande orden. “Sätt ej er fot på konungens skepp,
ty, så sannt jag heter Westerskjöld, kommer i så fall
detta steg att stå er dyrt.“
Han hade nämnt sitt namn. Ett ljus uppgick för
mina ögon. Ödet hade långt förr, än jag anat, fört
min mosters man, vår familjs dödsfiende, i min närhet.
Jag kände vid de kränkande ord, han yttrat om min
far, hurusom blodet rusade at mitt hufvud. Den unga
flickan, min kusin, såg min sinnesrörelse och gaf mig
en bönfallande blick att ej säga något, som ytterligare
kunde uppreta hennes far. Hvad hade jag väl med
henne att göra? Min far hade blifvit skymfad af denne
högförnäme man, som stod framför mig; det vai min
pligt att ej låta detta stillatigande passera.
“Hvad ni nyss yttrat om min far var en nedrig
lögn. Hederligare man än han, söker ni förgäfves efter,“
sade jag, djerft trädande belackaren under ögonen. “Vore
han sjelf närvarande, skulle han nog veta att gifva ei
en lämplig upptuktelse. Jag upprepar ännu en gäng,
att ni är en lögnare och att jag, trots er hotelse, i
morgon dag skall trampa däcket på konungens skepp.“
“Rätt så, Thomas!“ utropade matrosen, i det han
beskyddande trädde fram till min sida. Rätt sa, gosse,
fall ej af en tum från rätta kursen, och stryk ej toppsegel,
om än skutan förer en amiralsdagg på stortoppen.
* Han har varit behjelplig att rädda er dotters

lif, ers nåd, och förtjenar således ej, att ni skymfar
honom. “
Den förnäme mannen kokade af vrede och lyfte,
utan att svara, sin käpp i vädret för att tilldela mig
ett slag. I detta ögonblick framstörtade den unga flickan
mellan mig och honom.
“Beherrska dig, min far!“ utropade hon, fattande
med sina hvita händer om hans upplyftade arm. “En
Westerskjöld kan ej begå en handling, för hvilken han
skulle blygas. Jag vill, att du lemnar ynglingen i fred.
Kom, låt oss resa på ögonblicket, så vida du ej vill se
mig dö vid dina fötter.“
Amiralen lät armen sjunka ned, gaf sin dotter
en förebrående blick och uppsteg stillatigande jemte
henne i vagnen.
“Jag har sagt, att jag ej vill vara någon men-
niskas gäldenär, minst en Darells,“ sade han, “der-
för betalar jag er med penningar, antingen ni vill
emottaga dem eller ej. Kör, kusk!“
Han kastade till mig sin börs, som nedföll vid
mina fötter. Vagnen sattes af hästarne i gång. Ursinnig
störtade jag fram till sidan af vagnen och inkastade
min mosters bref till honom, i det jag ropade:
“Detta ifrån er förskjutna maka, er dotters mor.
Lycklig resa, ers nåd!“
Ett moln af dam inhöljde vagnen, hvilken i snabb
fart rullade bort. Men jag hade haft tid att bemärka,
hurusom den unga flickan böjde sig ned och upptog
brefvet samt hastigt stoppade det på sig.
“Hvad hade du för obytt med den der stolte
amiralen ?“ sporde mig matrosen, hvilken qvarstod på
samma ställe, der jag lemnat honom.
“Ah, det der hör till familjehemligheterna/1 svarade
jag honom; “så mycket kan jag säga er, att den
förnäme herrn var min slägting och hans sköna dotter
en kusin till den fattige Thomas Darell.“
“Aj, aj, min gosse! var det på det viset? Nå, då
undrar jag ej på, att han icke gerna ville kännas vid
dig. Slägten är alltid värst, skall du veta, och i syn-

nerhet kanna ej rika personer lida fattiga slägtingar för
sin död.- Men du handlade rätt, som tog farsgubbens
parti. Amiralen är för resten en tapper karl och god
sjöman, men stolt som en spanjor och arg som sjelfva
fan. Vi låta hans börs ligga qvar, der han kastade
den. En betalning, gifven på sådant sätt, befatta yi
oss ej med. Den kommer väl någon fattig fan till godo.“
Vi fortsatte vår vandring, under det jag tänkte
på det sällsamma möte, jag nyss haft med amiralen
och hans dotter. Hvarför hotade han min far, och
hvad var orsaken till, att han skilt sig från sin hustru
och hos sig behållit dottren, för hvilken han syntes
hysa en ovanlig ömhet? Hon tycktes hafva ett stort
välde öfver honom. Emellertid hade jag allt att frukta
af hans hämnd och jag måste dädanefter vara på min
vakt. Att gifva vika för hans hotelse kunde aldrig
komma i fråga. Jag hade fått finsk envishet i arf, och
jag beslöt att vid ankomsten till Karlskrona genast
förhyra mig till tjenst på flottan.
Den solvarma dagen var utmärkt herrlig. Fåglarna
sjöngo i de med späda, nyss utspruckna löf betäckta
trädens kronor. Vårblommor framblickade på ängarnes
gröna gräsmatta. Erån klipporna vid vägen hängde den
friska mossan i yppiga festoner. Der och hvar reste
sig ur djupet af någon dalsänkning en bautasten eller ett
stenkummel. Fram på förmiddagen sågo vi från en höjd
kyrkotornen och husen i Karlskrona, liggande på det
fordna Trossö, bonden Vitus Anderssons gamla egovälde.
»Väl icke ifrån Trossö mer
Sig lummig ek i viken speglar,
Der stolta örlogsskeppet seglar
Och starka fästen helsning ger;
Men längre bort, der är det lika,
Der är det Bleking nu som förr;
Det tjusande, det sagorika.»
Strax efter middagen inkommo vi till staden, i
sällskap med en mängd landtfolk. Vi hörde af några

sjömän, att engelska flottan dagen förut varit synlig
utanför fästningarne och att engelska amiralen insändt
en fregatt under parlamentärflagga med depescher till
befäihafvande amiralen, grefve Wachtmeister. Alla
voro i den största spänning och oro öfver hvad som
hända skulle. Skulle väl Karlskrona utsättas för samma
öde, som kort förut hotat Köpenhamn, ett förspel till det
fasansfulla bombardement, som några år senare uppväckte
den största afsky och förbittring ? På uppmaning af matrosen
gick jag med honom in på en sjömanskrog med det
stolta namnet “Svenska flaggan“, belägen på den så kallade
Pantarholmen. Krogrummet var fullt med sjöfolk så
väl af örlogs- som handelsflottan. Mina blickar föllo på
ett stort plakat, fastsatt på den ena långväggen i rummet
och hvilket tillkännagaf, att högbåtsmannen Sven Dufva
härstädes anvärfvade sjöfolk för flottans räkning samt
att han i värfningspenningar betalte sex blanka riksdaler,
en stor kronosup och ett skålpund tuggtobak. Jag
berättade för Kalle Hök, hvad plakatet innehöll, och
sporde honom, om det ej vore skäl att sälja sitt skinn
för ett så lysande tillbud.
“Det är jemt hälften, hvad kronan består i värfningspenningar,
“ svarade mig matrosen, “men hade jag
tid på mig skulle vi väl hafva mera. Nu är åtminstone
för mig hvarje timme dyrbar. Jag hörde af några
karlar derborta vid disken, att polisen redan varit
härinne på krogen och vädrat efter en person, hvars
venstra ben var af god masui’björk, och som misstänktes
att hafva begått ett groft våld mot en person,
hvilken i hans sällskap föregående eftermiddag inkommit
på Lyckeby gästgifvaregård. Karlen, ännu vid lif,
hittades illa slagen i ett gammalt portlider ute på
gården. Du finner således, att ju förr jag är i säkerhet,
desto bättre. Kom med mig, Thomas, värfvaren
sitter derinne i rummet till venster och rökar sönder-
karfvad tuggtobak och dricker rhum; vi gå dit in och
uppgöra vår affär i blinken. Se bara morsk och lifvad
ut. Bulla med kroppen styrbord och babord. Stoppa
den här tobaksbiten i munnen och tala som om du

hade het gröt i den för resten; och han skall taga dig
för en lättmatros pa en östersjöskuta och inom tio
minuter skall du lika så väl som jag vara en beckbyxa
på kronan Sveriges skepp.“
Sjette kapitlet.
Högbåtsmannen Sven Dufva. - Trenne dagar ombord på
skeppet Gustaf III. - Jag erhåller afsked på »grått papper».
— En rik mans boning.
När vi inkommo i det rum, der värfvaren befann
sig. och hvilket var ett litet lågt nerrökadt kyffe, ej
större än kajutan på en femtio lästers brigg, funno vi
hans majestäts högbåtsman ej allena, utan pokulerande
med krogvärden, en figur, hvars ansigte uttryckte alla
en låg själs usla passioner och i hvilket dryckenskapslasten
i outplånliga drag stod inristad. En döfvande
atmosfer af rhum och tobaksåugor uppfylde rummet
och en flottig kortlek samt tvenue halftömda bränvms-
muggar utvisade den sysselsättning, de hedervärda stallbröderna
hade för handen.
Högbåtsmannen Sven Dufva var ett praktexemplar
af den tidens sjömän inom flottan. Af en jättes växt
och kroppsbyggnad och med ett hufvud, som hfligt
erinrade om en engelsk bulldogg, var hans ansigte bok-
stafligen inhöljdt i ett stort, svart skägg, hvilket i krusiga
vågor böljade långt ner på bröset. Ur deuua harmassa
framsprang djerft en ofantlig kroknäsa, hvars rodbla
färg utvisade, att fastän högbåtsmanneu blifvit “fodd
och uppfödd i hafvets sköte“, *) han likväl ej älskade
*) Detta uttryck fälde en bekant amiral om sig sjelf vid
ett tillfälle, då han som orator uppträdde på svenska nddarhuset
ocb försvarade en motion rörande flottan.

att dricka det yåta elementet obemängdt utan i förening
med sprit. “Jag älskar gerna,“ plägade han säga,
“att hafva ett par fot vatten mera under kölen än
hvad skutan ligger djupt, men att sjelf inombords, lik
en kamel, bära pa denna vara, har jag ingen böjelse
för.“ Under ett par buskiga ögonbryn framblickade ett
par birnna, lifliga ögon och den obetydliga del af ansig-
tet, som ej doldes af skägget, var brunbarkad som
gammalt läder. Han var klädd i en lång, fotsid rock
af blatt kommisskläde med blanka uniformsknappar.
Ett par vida byxor af samma vara fläktade kring de
herkuliska benen. En silfverkedja, i hvars nedersta
ända var fästad en pipa af samma metall, hängde
utanpa rocken, och kring halsen var virad en svart
sidenhalsduk, hvars långa ändar stodo rätt ut på hvar
sin sida om skjortkragen, lika vingarne på en qvarn.
Lägger man till det ofvan anförda ett par stora ludna
händer och ett par fotter, värdiga en jätte, så har
läsaren högbåtsmannen Sven Dufva lifslefvande framför
sig och sadan som han år 1801 presenterade sig för
