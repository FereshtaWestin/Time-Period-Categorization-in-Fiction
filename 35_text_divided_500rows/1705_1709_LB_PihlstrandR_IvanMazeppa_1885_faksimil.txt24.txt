Nå, om min gissning är rigtig, skall fången komma
i erfarenhet af att äfveu vi i denna aflägsna landsända
hafva följt med vår tid i fråga om grymhet
i bestraffandet af nedriga gerningar .. . Men jag
måste vänta, till dess den der lumpne officeren
behagat rida sin kos med sitt följe af slafvar.”
”Förståndigt tänkt, min son! . . . Under tiden
kan du hjelpa mig att uttänka och skrifva ett passande
svar till den nådige tsaren. Hvad det kommer
att innehålla, vet jag icke ännu, men säkert
måste du i din skrifvelse tacka den nådige herren
för all hans vänskap och omsorg om dig, min son.”
Löjtnant Murawieff hade ridit sin väg. Och
portarna voro nyss stängda efter honom. Ännu
kunde dånet åf hästhofvarna höras ända fram till
gården.

352 IVAF MAZEI'PA.
Då trädde Ivan Stefanovitsch ut på förstugubron
och kallade till sig en gammal kosak, som var sysselsatt
med att förse en häst med nya skor.
”Dmitri !” yttrade hetmanen strängt. ”Tag ett
par karlar med dig och för upp inför mig fången,
som den ryske officeren lemnade i mina händer.”
Kosaken gick att utföra befallningen och
Mazeppa återvände till biskopen.
Hvarken hetmanen eller f. d. biskopen af Bulgarien
yttrade någonting, förr än den stackars fången
blef införd i kammaren.
”Ah!. . . Är det du, Cyrill?” utropade hetmanen,
som hade gått fram och tillbaka på golfvet,
men nu stannade midtför furstinnan Dulskaias
kammartjenare. Ty den fångne var verkligen vår gamle vän
Cyrill, hvilken nu skulle hos den grymme kosak-
höfdingen sluta på samma gång sitt lif och det
ärende, hvari hans herskarinna hade utskickat honom.
Meu om furstinnan Dulskaia hade vetat, hum Cyrill
i närvarande stund hade det stäldt för sig, skulle
hon helt visst hafva fällt bittra tårar och ångrat,
att hon skickat den trogne gamle tjenaren med det
ärendet. Cyrill såg sin fiende djerft i ögat och svarade
med en axelryckning.
”Är du ännu alltjemt lika trotsig och djerf?”
fortfor hetman Mazeppa.
”Den hederlige mannen behöfver icke krypa
lör en skurk.”
”Ha! . . . Hvad säger du? . . . Karl, reta icke
min vrede alltför mycket!”

CYRILLS ÖDE. 353
”Jag föraktar både dig och din lumpna vrede.
Gör ditt värsta med mig!”
”Derorn kan du vara viss, ifall du icke visar
dig förnuftig. Det finnes emellertid ett sätt, en
utväg för dig att rädda ditt gamla lif. Jag vill
ditt väl, Cyrill.”
”Bättre och mera välsignelsebringande för mig
vore det, om du ville mig illa, ty det säges, att
en elak och dålig menniskas välvilja alltid medför
olycka.” ”Din djerfhet och oförskämdhet är utan like.
Men du är gammal och ålderdomen blir ofta barndom
på nytt. Derför vill jag så länge som möjligt
öfverse med dig.”
”Jag tigger icke om öfverseende af menniskor,
utan endast af Gud.”
”Hör på, Cyrill! . . . Jag sade, att du har en
utväg att rädda ditt lif, och jag vill äfven visa dig,
hvaruti den består. Svärj mig en dyr ed, att du
skall förråda furstinnan Dulskaia och öfverlemna
henne åt mig — svärj och du är fri att gå livart-
hän du vill. Men innan du beslutar dig, vill jag
säga dig, att om du vägrar aflägga deona ed, så
skall du på det allra grymmaste plågas till döds
och det redan i dag, innan du och jag blifvit en
timme äldre än vi nu äro.”
Mazeppa tystnade, liksom för att höra den
stackars fångens svar.
Men Cyrill sade ingenting. Han endast blickade
sin fiende djerft i ansigtet.
”Svarar du icke? . . . Kanske kan den här lossa
din tungas band,”

354
:! rvAsr mazeppa .
Och hetmanen framtog en knutpiska, hvilken
han dittills hållit dold bakom sin rygg. Man kunde
väl se, att fången bief en smula blekare, men för
öfrigt röjde han icke på något sätt, att åsynen af
den fruktansvärda piskan hade gjort något, intryck
på honom. Mazeppa gaf sina kosaker en vink,
hvilken de genast förstodo.
Inom få ögonblick voro kläderna slitna från
öfra delen af den olyckliges kropp, och rygg och
bröst voro alldeles blottade. Då höjde Mazeppa sin
arm. Ett hvinande ljud hördes. Derefter lät det
så som när grofva hagel smattra mot en fönsterruta.
Knutpiskan hade träflät sitt skälfvande olfer.
”Nå, vill du svara mig, din hund?” röt Mazeppa,
förvildad genom sin egen vilda gerning. Och i
detsamma föll ännu en gång knutpiskan.
”Svara dig kan jag väl, Mazeppa,” sade den
stackars fången, ”men så visst som jag vill en gång
efter denna tidens mödor komma till himlens salighet,
så visst får du mig aldrig hvarken med hugg
eller slag till att aflägga den ed, som du af mig
kräfver!” (Här föllo två nya rapp af knutpiskan.)
”Och om du än ville hota mig med att tum för
tum sönderstycka min kropp, medan jag lefver,
så skall jag dock aldrig åt dig eller någon annan
förråda min ädla furstinna. Nu vet du besked.
Och nu må du med mig göra hvad ditt bottenlöst
elaka sinne ingifver dig. Jag kommer icko
mera att besvara de ord, du ställer till mig. Jag
vet, att du törstar efter att taga mitt lif” (nya
rapp af det fruktansvärda vapnet) ”och derför vill
jag använda mina återstående minuter till att uppgöra
min räkning med Gud,”

CYRILLS ÖDE. 355
Cyrill knäpte samman händerna. Hans ögon
lyftades uppåt. En engel fläktade med obesmit-
tad vinge frid i hans själ. Det var bönens engel.
Och den stackars fångens ansigte antog ett fridfullt
uttryck, hvilket bjert afstack mot den tygellösa
ursinnighet, som' vanstälde Ivan Mazeppas drag.
Slag på slag! Blod flöt både från rygg och
bröst på fången. Men denne tycktes vara känslo-
lös för smärtan. Hans tankar dvaldes långt borta
från detta pinorum.
”Vill du svara mig, karl? . .. Vill du svärja
mig den eden, din hund?”
Slag efter slag! Snart flöt blodet i strömmar.
Snärt voro både rygg och bröst endast ett par
stora, gapande, sönderslitna, rysligt blodiga sår.
Men Cyrill svarade icke ett enda ord. Hans
tankar voro hos Gud och helgonen.
Då kastade slutligen Ivan Stefanovitsch sin
knutpiska bort i en vrå.
”Fören ut fången!” röt han, snarare lik ett
vilddjur än en menniska. ”Ut med honom på gården!
Der skall han knipas med glödgade jerntänger.”
Och fången blef utsläpad. Man band honom
hårdt vid en påle som, afsedd för dylika ändamål,
stod midt på den rymliga gårdsplanen.
Kosakerue lupo vid denna syn fram i hundratal
från skilda håll, och snart var fången omgifven af
en tät krets af lystne åskådare.
Man afklädde honom allt, så att hans kropp
blef helt och hållet naken.
Och så värmde man med all flit jerntängerna
inne i smedjehärden.

356 IT AN MAZEPPA.
Mazeppa kom efter en stund sjelf ut till fången.
Kosakerne öpnade sina led för att släppa den
stränge och fruktade herren ända fram till pålen.
”Nå, din hund,” ropade han i det han stack
honom med spetsen af sin värja i det söndersargade
köttet på hans hröst, ”nå din hund, vill du
ännu böja ditt sinne till att afiägga den ed, jag
fordrar af dig? Svara!”
Nej, Cyrill svarade intet. Han endast såg
på sin plågoande med en förebrående blick, som
skulle hafva trängt till hjertat på en mindre stenhård
natur.
”Hör du icke, huru elden fräser kring jern-
tängerna derinne? Dessa tänger skola snart blifva
glödande och bäras hit för att martera dig . . .
Vill du svärja?”
Icke heller denna gång erhöll kosakhetmanen
något svar.
Smederne kommo med de glödhvita verktygen
— fyra stycken.
”Gifven då den hunden hvad han förtjeuar!”
röt Ivan Stefanovitsch.
De glödande tängerna brände fångens skinn
och kött. Det fräste. Det utvecklade en illaluktande
rök, hvilken dock kosakerne tycktes inandas
med njutning.
Isynnerhet tycktes Mazeppa finna stanken välbehaglig.
Den arme fången vred sig som en mask, så
mycket hans baud och bojor tilläto. Han såg först
på Mazeppa med en bönfallande blick, men liksom
om han insett fåfängan af hvarje försök att finna
barmbertighet på jorden, lyfte han sina ögon mot

VÎD MALATÎZÉ. 357
himmelen och suckade djupt. Men intet ord gick
öfver hans läppar.
”Vill du aflägga eden?” sporde hetmanen ännu
en gång, men förgäfves.
Då brast hans vrede lös i hela dess ursinnig-
het. Cyrill var-' förlorad.
”Stegel och hjul åt den gemene hunden!” skrek
hetmanen. Och stegel och hjul stäldes skyndsamt i ordning.
Cyrill led den förfärligaste död. Men vi. . .
vilja icke längre åskåda hans grymma plågor
och qval. TRETIOFÖRSTA KAPITLET.
Vid Malatize.
Efter den ärofulla segern vid Golovtschin begick
Carl den tolfte det stora felet att aflägsna sig allt
mer och mer från Livland och den här, som stod
under Lewenhaupts befäl. Hans generaler rådde
honom att gå öfver Dnieper vid Orsza, hvarigenom
han skulle kommit Lewenhaupt närmare, men Carl
den tolfte var nu som vanligt en slaf under sin
oböjliga egensinnighet och envishet. Han litade
på Mazeppa och på dennes löfte att ställa till ett
uppror mot tsaren och detta var för honom en
vigtigare sak än att icke blottställa Lewenhaupts
uudsättningshär för undergång och de svenska
östanhafsprovinserna för de ryska vapnen. Förgäfves
gjorde man honom uppmärksam på, att om man

S58 IVAN MABEPPA.
gick så långt åt söder, skulle tsaren helt sannolikt
kasta sig med hela sin styrka öfver Lewenhaupt.
Och utan framgång erinrade man honom, att tsar
Peter helt visst skulle med vanlig energi begagna
sig af tillfället att ännu mera befästa sitt välde i
länderna vid Östersjön. Ingenting förmådde ändra
konungens beslut, sedan han en gång hade föresatt
sig, att han ville närma sig Ukraina. Efter en
dags hvila på slagfältet vid Golovtschin tågade han
till Mohilev, som han efter tre dagar uppnådde.
Yid svenskarnes annalkande utrymde ryssarne staden,
så att kung Carl kunde hålla sitt intåg redan den
åttonde juli.
En under hela detta fälttåg sällsynt lycka
mötte Carl den tolfte här i Mohilev. Han fann
nämligen i staden rika förråder af alla slag och
isynnerhet matvaror. Derför lät han också sina
trupper hvila ut och ordentligt äta sig mätta under
en månads tid. Först den 5 augusti bröt han upp,
gick öfver Dnieper och tågade sedan öster ut till
Czericov. Der fick han genom några ryssar, som
hans ströfcorpser lyckades taga till fånga, veta, att
tsar Peter med en betydlig här stod ett stycke
derifrån framför Mstislavl. Carl bröt genast upp
för att krossa sin fiende.
Aldrig hade svårigheterna för kung Carl hopat
sig tillsammans så som under detta tåg, hvilket
räckte ända till den 29 augusti, då han anlände
till Malatize, icke långt från tsarens lägerplats vid
Mstislavl. Man kan visserligen icke egna tsar Peter
någon beundran för snillrika combinationer hvarken
då eller någonsin, när det gälde planer för ett
fälttåg. Men man Kan utan att blifva en affälling

VID MAtATtZU. 359
från sanningen tillerkänna honom samma slag af slug
illistighet, som gör den ena falske kortspelaren öfver-
lägsen den andre. Liksom en bakslug spelare, lockar
sin motståndare till att med djerfhet blottställa sig,
så lockade tsar Peter genom ett oupphörligt återtåg
den svenske sjelfherskaren att gå allt längre
och längre in i Ryssland. Och tsaren syftade
dervid endast på att göra hela företaget så för-
derfligt som möjligt för Carl den tolfte. Det är
således en helt och hållet negativ förtjenst hos
tsaren, att han i det kriget besegrade det svenska
lejonet. Hvarken vid Dnieperfloden eller vid Sosj, en
af den förstnämda flodens källor, motsatte tsar
Peter sig Carl den tolftes öfvergång. Och icke
heller gjorde han under hela denna tid något allvarligt
försök att hindra svenskarnes framtågande.
Han visste väl, att ju längre vår unge hjeltekonung
fördjupade sig in i Ryssland, desto närmare kom
han sin undergång.
Men han lät sina ströfkorpser oaflåtligen kringsvärma
den framträngande svenska hären. Hvar
och en som aflägsnade sig från hufvudhären blef
uppsnappad eller skjuten till döds. Vägarna förstördes,
broarna nedrefvos, städer och byar ödelädes
af den retirerande tsaren, så att svenskarne
hade otroligt svårt att draga sig fram. Ja, den
hänsynslöse sjelfherskaren skydde icke ens att
afbränna sina egna undersåters sädesfält och ängar,
så att historieskrifvarne veta att omförmäla, hurusom
luftkretsen ständigt var uppfyld af tjocka och
qväfvande rökmoln. Och tydligt är, att allt detta
skulle förorsaka Carl den tolfte tusentals svårigheter

360 ÎŸAN MAZÊPPA.
och bekymmer. Ocb hvad fingo icke bans tappre
bussar lida? Man kan i våra dagar, då till ocb
med i krigs- och oros-tider det sörj es, för soldaterne
lika förträffligt, som om de sutte helt fredligt i en
salong hos en furste, knapt göra sig en föreställning
om de gräsliga lidanden, hvilka Carl den tolftes
trogna skaror uthärdade under detta tåg och det
utan att ett enda knotande ord nådde hans öron,
som i sjelfva verket var genom sin pojkaktiga envishet
roten och upphofvet till alltsammans.
Icke nog med att hunger och törst och köld
och trötthet voro dagliga gäster hos dessa tappre,
utan det är äfven att nämna, att ingen menniska
i hela hären hade en enda torr tråd på sin kropp
under hela tåget, emedan det oupphörligt strömmade
ned ett af de stridaste och skarpaste regn, som
historien vet att omtala. Och under sådana förhållanden
måste dessa hjeltar tillbringa natt och
dag under bar himmel, ty tsar Feter hade ju sörjt
för, att icke en enda stuga, by eller stad fans
under hela vägen. Allt hade ”landsfadern” sjelf
härjat och ödelagt. Ofta hände det, att soldaten,
som om aftonen lagt sig på en någorlunda ton-
plats, följande morgon befann sig ligga med tre
fjerdodelar af sin kropp i vatten.
Och när någon gång mat kunde fås, hurudan
var icke den! Att koka eller steka en bit kött,
var en omöjlig sak, emedan man på grund af
regnet icke kunde hålla en eld brinnande under
den dertill erforderliga tiden. Köttet och fisken
måste ätas råa. Och man kunde vara glad ändå,
ty mer än eu gång var fisken dertill stadd i förruttnelse.
Emellanåt var man nödsakad att gå ut

VID MAT,ATME. 361
på de förbrända sädesfälten och uppsöka åt sig
några af elden skonade ax. Var man nog lycklig
att finna några sådana, så återstod ändå besväret
att söndergnugga axen mellan händerna eller mellan
ett par stenar. Aldrig någonsin har väl en här
lidit hvad deiina led. Säkert är åtminstone, att
ingen lidit det med så outtömligt tålamod och med
så fast förtröstan till den hjelte, som beredde sitt
folk sådana öden.
Sjukdomar började rasa inom hären. Och derpå
kan väl ingen undra.
Men det fans i hela arméen icke en droppa
läkemedel, hvilket gaf de bistre bussarne anledning
till att skämtvis midt i eländet yttra:
”Vi hafva blott tre läkare, nämligen doktor
Bränvin, doktor Hvitlök och doktor Badstuga.” —
Den sist nämde doktorn behöfde ingen förgäfves
efterfråga, ty den bestods kostnadsfritt af de digra
regnmoln, hvilka oupphörligt jagade hvarandra under
hela den tid, färden tog i anspråk.
Men om de tappre bussarne skämtade öfver
eget elände, var det icke underligt, om de deremot
saknade lust att skämta med tsar Peter. Deras
ursinne mot denne fiende gaf sig luft icke blott i
sarkastiska anmärkningar om hans person och hvad
som rörande hans lefnadsvanor trängde till deras
öron, utan äfven i den uppfinningsrikhet i fråga om
”skällsord” och ”öknamn”, som alltid har varit ett af
svenska folkets mest egendomliga drag. Såsom ett
exempel på, huru denna förmåga icke lemnades
ouppodlad under de dystra dagarna, vet historien
att omtala, hurusom tsar Peter, derför att han
aldrig inlät sig i någon batalj, utan alltid vid
Lodbrok. 10

362 WAN MASrfeWA.
svenskarnes annalkande drog sig undan bakom
ogenomträngliga skogar och bottenlösa kärr, allmänt
af Carl den tolftes bussar tilldelades det föga
smickrande Damnet Kärrpelle.
Kärrpelle visste emellertid hvad han gjorde,
och säkert är det, att om Kärrpelle hade stått på
Carl den tolftes plats här i lifvet, skulle helt visst
intet Pultava hafva blifvit inregistreradt i vårt
folks tideböcker.
Ty Kärrpelle skulle helt visst hafva vändt om
igen i god tid, om han hade fört befälet öfver den
bästa armé, som verlden någonsin sett. Han skulle
värderat den mera än att, såsom Carl den tolfte,
uppoffra den på naturkrafternas och de oblida ödenas
altare, när en utväg fans — utvägen att vända
tillbaka. Kärrpelle var en verklig karl. Men hvad var
vår hjeltekonung, som dock egde hundra gånger
större och mera lysande naturgåfvor än alla ryska
tsarer i verlden tillsammanstagna ända ifrån uräldsta
tider till och med tsar Peter? Blef verkligen
Carl den tolfte någonsin en rigtig karl? Att
han bief en hjelte, det är lika otvifvelaktigt som
obestridligt. Men man har sett hjeltar äfven bland
skolungdom. Och ändtligen hade kung Carl och hans bussar
öfvervunnit alla hinder. Omsider stodo de midtför
den af kärr väl förskansade tsaren.
Att inlåta sig i ett ordentligt fältslag, det
kunde naturligtvis icke falla en så försigtig general
som tsar Peter in. Men då denne såg, att general-
^ major Itoos med några regementen hade fått sin
plats på långt afstånd från hufvudhären, beslöt han

VTD MALATIZE.
kasta sig öfver Koos och tillintetgöra dennes afdel-
ning. Men Roos stod på sig som en äkta karolin,
försvarade sig mot de till antal och utrustning
betydligt öfverlägsne ryssarne, ända tilldess Carl
den tolfte och prins Max, hvilka i hufvudlägret hört
stridsbullret, tillförde honom undsättning i form
af ett regemente morske dalkarlar och hela svärmen
af Hjelms dragoner. Ryssarne blefvo tillbaka-
kastade. Och tsar Peter fann rädligast att med
hela sin här retirera i rigtning mot Smolensk. Men
det är ganska intressant att i urkunderna finna,
hurusom tsar Peter, oaktadt det lidna nederlaget
och deraf följande nödvändighet att retirera, fann
skäligt att utnämna herr Galitzin, den ryske befål-
hafvaren, till riddare af den ädla Andreasorden.
Förmodligen var belöningen afsedd att vara ett
erkännande af det faktum, att ryska hären under
denne anförare icke ögonblickligen vände ryggen
till och flydde, utan verkligen fäktade en stund.
Carl den tolfte följde efter de retirerande ryska
trupperna och upphann dem vid Rajovska, en hy,
som är belägen i trakten af Malatize.
Det var en mulen eftermiddag vidpass klockan
två. Ett fint duggregn föll alltjemt. Vägarna voro
så bottenlösa, att flera par hästar endast med stor
möda förmådde draga fram en enda kanon. Ocb
modden gick de arme knektarne halfvägs upp till
knäna. Men de sträfvade framåt.
I spetsen för hela bären, som bildade ett
oöfverskådligt tåg från horisontens ena sida till den
andra, redo tre män, hvilkas hästar ocb klädsel
ganska tydligt utvisade, att de icke tillhörde gemen-

364 ÏYAN MAÜEPPÀ.
skapen, utan innehade en mer eller mindre dominerande
ställning inom svenska hären.
Regementsspelet lät höra sig från mer än ett
håll. Det var kungens egen befallning, att musiken
skulle upplifva och uppmuntra folket.
Men Carl den tolfte och han närmaste följeslagare
lyssnade icke till de i dimman och regnet tungt
framstötande ljuden. De tre ryttarne, som redo i
spetsen för bussarne, voro nämligen kungen sjelf,
den lille prinsen och vår gamle vän Rehnskjöld.
I det ögonblick då vi nu uppsöka dem ute på den
ryska steppen, voro deras ögon mera sysselsatta än
deras öron.
Icke så, som om heden skulle hafva haft någonting
lockande för ögat. Dess nakenhet var ryslig.
Dess tystnad och ödslighet voro förfärande. Den
visade sig i alla afseenden mycket ogästvänlig och
föga älskvärd. Nej, de tre herrarnes ögon voro
fastade vid en skara ryttare, som visade sig långt
borta på heden. Och det var om denna, som de
samtalade, medan de läto hästarna tillryggalägga
vägen i gående. Hvilka voro ryttarne?
”Kan det vara ryssar?” sporde prins Max, som
vid denna lifvande tanke genast af gammal vana
förde handen till värjfästet.
”Ingalunda!” menade Rehnskjöld, som såg saken
genom en liten fältkikare af mycket dålig konstruktion
och derför äfven vilseledande.
”Hvilka äro de då?” frågade kung Carl, som
omedvetet tryckte de hvassa sporrarna i sin hästs
sidor, och på samma gång förundrade sig öfver att
denne icke gick sin sedvanliga fromma gång.

VID MALATIZE.
”Mel kalmucker!” genmälde Kehnskjdld, i det
han sammanlade kikaren och satte sig till io i
sadeln. ”Hela den stora svärmen skall fly hals
öfver hufvud, om ers majestät skickar ut ett halt t
tjog ryttare emot dem.”
”Nå, sä vilja vi då göra ett försök,” sade
kungen, vändande sig om i sadeln för att se, om
några knektar funnos i närheten. Omkring femtio
ryttare hade följt efter de tre herrarne och voro
dem nära.
Carl gjorde skyndsamt sina anordningar, delande
ryttarne i fyra små hopar. Och så bjöd han dem
att ila åstad mot den fiendtliga skaran af minst
femton hundra beridna fiender.
Och de redo bort så att den upplösta leran på
vägen stänkte högt upp i luften, hvarhelst de femtio
tappre stormade fram. . ,
”Se, fienden stannar,” utropade prins Max med
mycken ifver.
”De skola snart fly,” yttrade Carl i form och
ton af orakelspråk.
”Kanske!... Se, huru de våra storma iram.
Men... fy tusan, de våra vända om på tvåhundra
stegs afstånd från fienden. Hvilken feghet!” _
”Det var då sjelfvaste dj—n!” röt Rehnskjöld
utom sig.
Men Carl endast bet samman tanderna. icke
ett ljud lät han höra. Det var så hans sedvänja,
när vreden tog öfverhand inom honom, så att tungan
icke kunde finna ord till att uttrycka hjertats hela
raseri. ”De fly .. ■ de komma hitåt, de fege uslin-
garne!” utropade prins Max. ii *

366 IVAN MAZEPPA.
Och det dröjde icke tio minuter, innan de
kommo tillbaka.
Hvad nu? Hvad dj—n! Hvarför komma ni
tillbaka, edra svinhundar?”
Det var Rehnskjöld, som på detta sätt välkomnade
ryttarne.
üisakta oss, nådig herre!” ropade en gammal,
ärrig och krutstänkt buss. ”Det der var ingalunda
kalmucker, utan ordentligt inöfvadt ryskt rytteri.”
”Så månde då tsaren icke vara långt borta,”
