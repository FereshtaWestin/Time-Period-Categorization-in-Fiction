
Grefvinnan gaf dock aldrig sin make del af fa-
drens besynnerliga hotelse. Det var som om en inre
röst hade tillhviskat henne; att hon det icke borde
göra. Och redan inom åtta dagars tid var jägmästar
von B . . ., i säkert sällskap, på väg till Frankrike.

VIII.
Magdalena Rudenskölds Debut i Stora Verlden.
Prinsessan Sophia Albertina satt ensam i sitt kabinett.
Hon var festligt smyckad, något, som sällan hände
henne, nu mera, sedan hennes fru mors, drottning
Lovisa Ulrikas helsa var blefven så klen, att man ganska
ofta och icke utan skäl, fruktade att hon skulle
allvarsamt insjukna.
Lovisa Ulrika var, som mor betraktad, en stor
egoist. Om hon var det af ren ömhet, eller af den
naturliga sjelfviskhet, som vanligen plägar åtfölja ålderdomen
och krämporna, är svårt att säga; men visst
är, att hon fordrade alltför mycket af sina barn. Hon
ville att hertig Fredrik, hennes yngste och käraste son,
skulle hos henne tillbringa så många stunder han kunde
göra sig ledig, och på sin dotters frihet lade hon
sadana band, att hon högst sällan släppte henne bort
fran det ledsamma Fredrikshof, eller det tysta Svart-
sjö, hvilket sednare, nu mera, uteslutande tillhörde en-
kedrottningen. Att få se prinsessan på en kunglig fete
var derföre någonting högst sällsynt, ehuru ingen af
den kungliga familjens medlemmar någonsin försummade
att invitera henne, vid alla de tillfällen, då man
var tillsammans och roade sig; och det var icke sällan.
Hertig Fredrik var en god son och han gick således
gerna sin gamla sjukliga mors önskningar till mötes,
sa vidt han förmådde slita sig ifrån sina nöjen och
tidsfördrif. Det var väl icke ofta, som han egnade

henne en hel afton, men han besökte henne doek regelmässigt
en gång om dagen och qvarstannade då antingen
en längre eller kortare tid, stundom ett par timmar,
stundom endast några få ögonblick. Ty hertig
Fredrik var en lefnadsglad herre, som hade mycket att
sköta, ehuru ingenting nyttigt. Han blandade sig aldrig
i politiken, hade icke ringaste sinne för militärväsendet,
omfattade aldrig med någon synbar förkärlek
någon af stadens fromma stiftelser, deltog aldrig i
några slags financiella eller kommunala bestyr och intresserade
sig för de sköna konsterna endast i så måtto
att han njöt af deras prestationer, och ändå — ändå
var hans tid ständigt så tagen i anspråk, att man såg
honom rastlöst ila från det ena stället till det andra,
samt oftast hafva omkring sig en hel hop menniskor,
med hvilka han uppgjorde affärer och träffade öfver-
enskommelser, så allvarsamt och med en så högtidlig
min, som om det hade rört statens aldravigtigaste angelägenheter.
Och det var ju för honom ganska angelägna saker,
som afgjordes. Ty än skulle ett mönster ritas till
guldbroderiet på den eller den kulörta sammetsfracken,
som var bestämd att bäras vid någon representation
på hofvets sällskapstheater; och brodösen, åt hvilken
arbetet var anförtrodt, skulle tala med hertigen sjelf,
innan hon kunde sticka ett enda nålstygn genom det i
bågen uppspända tyget. Än var det skräddaren, som
kom för att taga mått, eller rådpläga om valet af tyger
och orneringar. Än åter var det hotjuveleraren,
som kom för att bland sina dyrbara varor låta hertigen
göra ett val. Det var ju så många sköna damer, i
hvars hår eller på hvars hals hertigen ville se ett glittrande
smycke mera, till ett ytterligare förhöjande af
deras skönhet.
Och så kom dansmästaren, i och för inöfvandet af
någon ny menuett, eller kontradans, och kapellmästaren,
som komponerat musiken till densamma och dekorations-
målaren, som hade gjort nya kulisser . . . och Gud vet
allt hvad det var för vigtiga personer och vigtiga affärer.
Ty i fråga om flärd och prål och tillställandet af
nöjen och tidsfördrif liknade hertigen af Östergöthland
fullkomligt sin äldste herr broder; men icke uti att uppsö-

ka och uppmuntra talanger af alla slag: dertill hade
han för litet hufvud, för litet omdöme och för liten kassa.
De flesta menniskor, af hvilka hertigens förmak
vid en viss tid hvarje dag var fullproppadt, voro dock
hans borgenärer, hvilkas antal var legio. En herre, sådan
som Fredrik var, lika god som obetänksam, lika
hjelpsam som slösaktig, huru skulle icke han vara fördjupad
i skuld? Såg han en olycklig eller hörde han
beskrifningen om en stor nöd, diktad eller verklig, så
var handen genast i bröstfickan, utan att hufvudet frågade
hur djupt den tog; och dessutom... Alltnog,
hertig Fredrik hade flera utvägar att bli af med penningar,
än han hade utvägar till sina fordringsegares
förnöjande. Om nu den gamla drottningen fick åtnöja sig med
att endast en gång om dagen, på längre ^eller kortare
tid, njuta af sin älskade sons sällskap, så tog hon så
mycket mer sin skada igen, i fråga om dottren. Icke
att hon egentligen vägrade henne att bevista de fester
och deltaga i de nöjen, som tillställdes, än vid kungens
och drottningens, än vid hertigens och hertiginnans
hof; men hon gjorde det på ett annat sätt nästan
omöjligt för prinsessan, att deruti deltaga. Ty när det
någonsin hände, att Sophia Albertina var med om något
sådant, kunde enkedrottningen, i trots af sina barns
och — hvad än mera var — sin läkares föreställningar,
omöjligt förmås att gå till hvila, förrän prinsessan
återkom och hon fick helsa henne godnatt, om det ock
var aldrig så många timmar efter midnatt. Häraf led
drottningens klena helsa i betydlig mån och hon var,
efter hvarje sådant onödigt nattvak, i flera dagar vida
sämre än vanligt. Hvad var då naturligare, än att
prinsessan i de flesta fall försakade sitt nöje för sin
dotterliga pligt och stannade hemma hos den till lynnet
lika nedstämda, som till kroppen sjukliga modren,
hvilken derföre belönade henne med de varmaste bevis
på ömhet och kärlek, och som dertill hade ett så
stort anspråk på hennes erkänsla, för det öfverseende
hon hade med hennes hjertas svaghet —• vi mena hennes
kinkiga förhållande till furst Hessenstein.
Nu måste dock prinsessan svara ja på en bjudning
till det kungliga hofvet, då Hans Majestät sjelf hade
den artigheten att, till firande af Albertinadagen, gifva

en stor och lysande bal. Enkedrottningen gjorde nu
inga invändningar och hon qväfde, så m}7cket möjligt
var, sina utrop och beklagelser öfver den olyckan, att
nödgas på så många timmar vara skiljd från sin älskade
dotter. Och hvad prinsessan sjelf angick, så omfattade
hon med glädje ett tillfälle att personligen få
nalkas sin kunglige bror och kanske få ett samtal med
honom, ett samtal, som hon i så många veckor både
efterlängtat och fruktat.
Morianen hade inför henne aflagt en trogen redo^
görelse, angående sin beskickning till kungen och ödet
af det bref från prinsessan till fursten, som han skulle
låtsa sig tappa, just för att det skulle komma i kungens
händer. Att de öfriga åt Badin anförtrodda bref-
ven likaledes kommo för kungens ögon, gjorde, såsom
redan är nämndt, ingenting. Det endast förskaffade
Gustaf några minuters dissipation och mildrade hans
lynne, genom att inleda tankarna på ett ämne som roade
honom och man hade med rätta förutsett, att han
ej skulle öppna något annat bref, än prinsessans.
Sålunda tyckte Sophia Albertina sig vara befriad
från den plågsamma nödvändigheten, att mundtligen
bekänna sin af presterlig hand helgade förbindelse med
Hessenstein, sedan hon nu ändtligen beslutit sig till en
sådan bekännelse, öfvertygad, som hon var, att hvad
hela verlden visste skulle äfven Gustaf veta — nämligen
att de båda älskade hvarandra lika troget och innerligt
som förr. Under hvimlet på balen hoppades
prinsessan på något tillfälle att närma sig kungen och
hos honom bönfalla om ett samtal mellan fyra ögon.
Der satt hon nu, skön och majestätisk att skada,
alldeles sådan, som hennes på Rosersbergs slott befintliga
porträtt framställer henne, om ock icke så klädd,
ty nu var hon smyckad till en hofbal. De sköna blå
ögonen täflade i glans med diamanterna på hennes huf-
vud, hals, bröst, armar och fingrar och det låg i hela
hennes figur, hela hennes uppträdande, någonting både
sublimt och älskligt, som gjorde att man i henne såg
på en gång Vasadottren och den sköna, intagande
qvinnan. Men hon såg ingalunda glad och lycklig ut. Ack.
det hade hon icke gjort på många år! Kring hennes
sköna mun sväfvade visserligen ett leende, men ett

leende af djup melankoli, ehuru lika smittande, som
om det varit glädjens och belåtenhetens.
??Nu,n hviskade hon för sig sjelf, snu torde det
vigtiga ögonblicket vara hardt nära, då det skall afgö-
ras, om jag får inför verlden antaga en aktad ställning,
såsom maka och mor, eller om jag skall dömmas till
att ännu längre, måhända för alltid, bibehålla den skef-
va ställning, som jag nu innehar, att inför mitt fosterland,
så väl som inför hela Europa, gå och gälla
som . . .»
Prinsessans monolog afbröts här af en knackning
på dörren och den straxt derefter inträdande kammarlakejen
anmälde, att han var skickad från fröken Magdalena
Rudensköld, som i underdånighet frågade om
hon finge nåden inträda till Hennes Kunglig Höghet. . .
” Ja, hon får komma,» sade prinsessan godhetsfullt
och i nästa ögonblick insväfvade en flicka, så tjusande,
att man skulle trott sig se förverkligad, förkroppsligad,
forngrekernas sköna myth om ungdomens gudinna Hebe.
Ja, lika ung, lika intagande, lika sprittande af
glädje och full af qvinlig gratie, som Hebe föreställdes,
då hon åt Olympens gudar kredensade den rusande
nektarn, lika hänförande stod nu den sextonåriga fröken
Magdalena Rudensköld inför sin milda herrskarinna.
Få voro visserligen icke de personer, som hade
lyckan att fägna sig åt prinsessan Sophia Albertinas
personliga välvilja och beskydd, men knappast har väl
någon svensk adelsfamilj blifvit af en furstinna mera
omhuldad, än familjen Rudensköld, deraf fröken Magdalena,
den i början så förgudade och slutligen så gräsligt
olyckliga, så grymt förföljda, så skamlöst behandlade,
var en medlem.
Riksrådet grefve Rudensköld var fattig, men han
hade blifvit det på ett så ädelt sätt, att han deraf mera
upphöjdes än förnedrades. Till följd af ryska partiets
ränker hade han under partistriden blifvit afsatt från
sitt embete och beröfvad all sin inkomst, samt till följd
deraf, och då han icke egde någon enskild rikedom,
bringad i stor förlägenhet. Kung Fredrik II i Preussen,
Gustaf III:s morbroder, erbjöd då grefve Rudensköld
en stor årlig pension, hvilket tillbud grefven dock af-
slog, emedan han påstod det vara under en svensk

ädlings värdighet, att af en främmande monark mottaga
understöd. Grefvinnan Rudensköld var född grefvinna Bjelke
och hade haft mycket att strida med, innan hon, efter
långa år af väntan, ändtligen fick blifva sin utvaldas
maka. Ty hennes högmodiga föräldrar och anförvand-
ter ville ändtligen att hon skulle ha en rikare man, än
grefve Rudensköld var. Men fröken Bjelke var sin första
kärlek trogen, trots allt hvad hon hade att derföre
utstå. Hon väntade på Rudensköld i många år, under
hans frånvaro i England och Frankrike; lion väntade
ytterligare några år, under hans ambassad till
Preussen, hvarunder hennes an dryga mor, som yfdes
öfver att härstamma från den store general Torstenson,
afled, och det svårast besegrade hindret derigenom var
undanröjdt. — De gifte sig således, ehuru de båda voro
komna till mer än mogen ålder, och deras äktenskap
var ett mönster af enighet och huslig ljmka.
Prinsessan Sophia Albertina, som alltid värderade
dygden, hvarhelst hon den fann, intresserade sig m}’c-
ket för den ädla familjen Rudensköld. Hon lät, på sin
bekostnad, uppfostra två af döttrarna, af hvilka den
äldre gifte sig med en baron Wennerstedt *) och den
yngre vid sexton års ålder blef antagen som hoffröken
hos prinsessan. Der stod nu den bild sköna Magdalena, smyckad
till sin första bal, och gladde sig, såsom blott en sex-
tonårig flicka kan glädjas åt det henne väntande nöjet.
Blommor i håret. . . blommor vid bröstet och dock
sjelf den mest intagande blomman bland allt hvad salongerna
hade att i den vägen framvisa, kanske mest
derföre, att hon var yngst, att på hennes anlete och
hela hennes väsende låg denna ungdomsvårens morgondagg,
så rörande att skåda, men så hastigt uppsugen
af de brännande strålarna från societetslifvets allt förhärjande
sol.
Det hof, der den unga flickan blifvit befalld att
tjenstgöra, var såsom vi redan veta, ett sorgens och
försakelsens. Ingen flägt af glädje och ungdomslif, ingen
ringaste skymt af nöjets rosenprydda, guldbevin-
gade genius. Tvärtom framsläpade der den tungfotade
*) Giörväll.

ledsnaden, en annan Ganglate *) de långa timmarna, dagarna
och veckorna, så att det var fara värdt, att man
ju ej kunde dö af idel vantrefnad och leda at verlden.
Tänk då hvilken fröjd för de unga hoffröknarna,
hvar gång en bjudning från liofven i Stockholm sändes
prinsessan! . . . Hvilket pinsamt sväfvande mellan fruktan
att hon skulle afslå och hopp, att hon skulle antaga
den, och hvilken jemmer, då Hennes Kunglig Höghet
slutligen fann sig föranlåten att mot sin vilja säga nej.
Men nu hade hon svarat ja och nu skulle hon fara,
åtföljd af de hofdamer och kavaljerer, som utgjorde
hennes personliga uppvaktning, och nu ville Magdalena
Rudensköld i all underdånighet underkasta sin frisyr
och sin balkostym prinsessans pröfvande blick.
»Bra, mycket bra! . . . alldeles charmant, min lilla
Magdalena!» yttrade nu Sophia Albertina, i det hon
med sin tina, ännu icke handskbeklädda hand° klappade
den unga flickans mjella skuldra. »Vänd dig, far jag se.»
Magdalena vände sig, helt långsamt, rundtomkring,
men hade dock den glädjen erfara, det prinsessan icke
yttrade ett enda ord af tadel eller ogillande.
»Nå, är du glad, nu, Magdalena lilla?» frågade
prinsessan. »Om jag är glad, Ers Kunglig Höghet!» utropade
det hulda barnet med en fröjd, som så när hade för-
ledt henne till att, glömsk af allt annat än sin ungdomsglädje,
med ett ystert språng ila i prinsessans
armar. Lyckligtvis hejdade hon sig i tid och dolde
under en djup nigning sin förlägenhet öfver att hafva
varit på väg att sålunda glömma sig.
»Mitt kära barn!» sade prinsessan moderligt, »var
nu bara försigtig, det säger jag dig.»
»Försigtig?» upprepade fröken Rudensköld med förvåning
och häpnad. »Vågar jag i underdånighet fraga
hvad Ers Kunglig Höghet menar med det ordet?»
»Jag menar att du skall akta din helsa och lram-
förallt icke äta glace, när du nyss har dansat; samt
dernäst, att du må hushålla förnuftigt med dina blickar
och ej slösa dem på hvilken vaut-rien som helst
och hvilken, till följd deraf, skulle tro sig ega ett slags
rätt till din konversation.»
*) Ur nordiska mythologien.

Ah, jag ämnar icke störa, hvarken med mina blickar
eller med min konversation,» svarade Magdalena,
»jag ämnar blott dansa, dansa och oupphörligt dansa.»
»Det är rätt,» svarade prinsessan leende, i det
hon med ett nästan moderligt välbehag betraktade den
unga flickan. »Dansa du, mitt barn, och njut af glädjen
så mycket du förmår; ty tiden dertill är för mina
hoffröknar särdeles knappt tillmätt, som du redan sjelf
har erfarit.» En halftimme efter detta samtal var prinsessan med
sin svit inne i stora festsalen på Stockholms slott.
Såsom en artig värd egnar och anstår, gick kungen
sin syster till möte, sade henne några förbindliga
ord och förde henne längst fram i salen.
Der sutto redan, på hvar sin thron, eller förgyld
stol, drottningen och hertiginnan och mellan dessa stolar,
som stodo på en med en persisk matta belagd, hög
estrad, var en blomsterthron för prinsessans räkning.
Dit fördes hon nu af kungen, som derefter tog plats på
en thron, till höger om drottningen.
Straxt derefter slutade den festliga musik, hvars
toner brusat från läktaren, från samma ögonblick prinsessan
inträdde, och ljufvare, mildare, mera smältande
toner hördes i dess ställe. Det var en pastorale, som
nu spelades. Den var så landtligt oskuldsfull och mild,
att man tyckte sig höra fåglarnas qvitter i de lummiga
grenarna och syrsans sång i det grönskande gräset.
Alla voro rörda af denna musik, men prinsessan
aldra mest. Tusende olika känslor bestormade henne.
Hon tänkte på söndringen mellan hennes mor, som hon
älskade, och hennes bror, hvars stora snille och många
ädla egenskaper hon ej kunde annat än beundra, i trots
af hans många fel. Hon tänkte på sin egen olyckliga
belägenhet, ställd som hon var, mellan de båda stridande
partierna, utan att ens våga försöka medla emellan
dem. Hon tänkte vidare på de myckna ränker,
som spelats och ännu spelades vid kungens hof; på den
stackars drottningen, hvilken satt der så blek, samt
stelare och tystare än någonsin. Och vid ljudet af dessa
toner, hvilka likt andar från en högre verld smögo sig
in i själens djup och der hviskade om renhet, oskuld
och frid, en frid, sådan man skulle tycka att Skaparen
tänkte sig den, då han gaf de första menniskorna para-

diset till bostad, vid dessa toner frågade prinsessan sig
sjelf huru det var möjligt, att menniskorna så kunde
afvika från det sanna och rätta, huru de kunde för dessa
leksaker, som kallas ära och rykte, glans och makt,
nöjen eller annan jordisk lycka, så helt och hållet af-
lägsna sig från den sanningens och det godas himmel,
hvars sken någon gång trängde genom deras grumliga
själ och speglade sig på dess djup.
Men aldra mest väcktes dock, af denna Ijufva musik,
prinsessans innerliga önskan att allt måtte, hvad
henne sjelf angick, blifva annorlunda, än det var för
det närvarande. Dagens drottning, som hon var, och
föremål för allas hyllning, som 1 n under några timmars
tid skulle blifva, föreföll det henne plågsamt att
veta, det alla tänkte annorlunda om henne, än de i ord
uttryckte, och att all denna underdåniga tillgifvenhet,
som lioffolket egnade henne, var allenast en mask, som
de lånade åt den missaktning, hvars föremål prinsessan
trodde sig vara. Innerligare, mera brinnande än någonsin
var derföre hennes önskan, att hennes store broder
måtte kunna bevekas till bifallande af hennes bön,
och att han det skulle göra hoppades hon nu med mera
skäl än någonsin.
Gustaf hade ju, såsom hon hört af Badin, läst hennes
bref, deri hon afslöjade hemligheten af hennes och
Hessensteins äkta förening. En hel månad hade sedan
dess förflutit och kungen hade icke med sin vrede
förkrossat hvarken sin syster eller fursten, mot hvil-
ken sednare han alltid varit höflig, mycket höflig, men
kall. Allt hade således förblifvit på den gamla foten,
intill nu, då Gustaf så broderligt och vänligt erinrade
sig sin systers namnsdag och fann för godt att fira den
med en lysande fete. Prinsessan spådde sig häraf allt
godt, hon trodde att kungen önskat ett personligt sammanträffande
med henne, enkom för att få samtala mellan
fyra ögon och säga, att han ändtligen beslutat samtycka
till hennes offentliga och högtidliga vigsel med
furst Hessenstein.
Men Gustaf — han var långt ifrån att ana dessa
sin systers tankar och Ijufva förespeglingar. Ehuru
förtörnad han i början varit öfver hvad han trodde sig
hafva händelsevis uppsnappat, tyckte han dock, vid no-

gare eftersinnande, det vara bäst att låtsa som om han
ingenting visste. Badin finge, som kungen en gång utlåtit
sig, bäst hån det kunde, stå till svars för sin
maladresse att tappa brefvet, och så hoppades Gustaf
att, i fall hans syster fullföljde sin yttrade afsigt att
ännu en gång kasta sig för hans fötter och bönfalla om
ändring i hans fattade beslut, han väl skulle kunna, nu
som förr, stålsätta sig mot hennes böner.
För öfrigt ville han visa verlden, att, fastän han
var brouillerad med sin mor, ett godt förhållande dock
egde rum emellan honom och hans syskon, hvilka alla
voro samlade vid denna lysande fest.
Den pastorala, djupt genomgripande musiken öfver-
gick så småningom till en gladare, mera lekande, mera
verldslig, om vi så må säga. Ännu några takter och
det var den mest hänförande dansmusik.
Och in kornmo nu, mera sväfvande än gående,
tvenne till spanskt bondfolk kostymerade par, som dansade
en bolero, samt när de slutat, några andra, som
dansade en fandango. Båda dessa danser utfördes med
en liflighet, mjukhet och grace, som skulle hatva anstått
söner och döttrar af det så varmt solbelysta Spanien,
och som gjorde den franske balettmästaren Gallo-
dier all möjlig heder.
Slutligen dansades en quadrille af sexton riddare
och deras damer, de förra i riddaredrägter från eheva-
leriets mest lysande dagar, de sednare i samma tids
drägter, såsom ärbara borgfruar och borgfröknar.
Den unga fröken Rudensköld, som stod bakom
prinsessan, följde med strålande blickar de dansandes
alla rörelser. Hennes bröst häfde sig, hennes kinder
lågade, hela hennes själ flög på harmoniens vågor med
de dansandes behagfulla rörelser och konstmessiga svängningar,
och hon visste icke sjelf, att hennes förtjusande
lilla hufvud oupphörligt nickade, att hennes lilla näpna
fot stampade takten till dansmusiken, förrän prinsessan
vände sig om och hviskade: »Men, så stå då stilla,
kära Magdalena.»
Hvad hon dernäst icke syntes veta, var, att allas
blickar, både mäns och qvinnors i den lysande samlingen,
voro riktade på henne, de förras med förtjusning,
de sednares med afund, allas med undran ötver 7

denna strålande stjerna, som så oförmodadt uppenbarade
sig på hofvets horizont.
Snart upphörde dock kostymdanserna och en menuett
spelades upp. Kavaljererna skyndade att bjuda
upp damer till denna graciösa dans och Magdalenas
hjerta klappade så våldsamt, att hon nästan hörde
dess slag.
Skulle hon då ändtligen nu få vara mer än en
sysslolös åskådarinna?
Hon behöfde dock icke undra länge, ty hon fann
sig snart omgifven af flera kavaljerer, som önskade
henne till moitié i den blifvande dansen. Den förstkom-
mande var, naturligtvis, den lycklige och han beredde
sig, med en min af triumf, att bortföra den sköna flickan
från dess hittills innehafda plats bakom prinsessans
stol, då denna vinkade Magdalena att stanna, samt gaf
henne ett tecken att närma sig.
Prinsessan ville intet annat, än för drottningen och
hertiginnan presentera sin nya hoffröken, och när denna
ceremoni var försiggången rangerade man sig på fullt
allvar och menuetten började.
Ofrivilligt fastade Magdalena Rudensköld vid sig
allas blickar. Det var icke möjligt, att se en högre
grad af naiv oskuld och blixtrande liflighet i förening
med en sådan oefterhärmlig gratie, som hos denna intagande
flicka, på gränsen mellan barn och jungfru.
Balen fortfor oafbrutet. Den ena dansen efterträdde
den andra och den lysande kretsen syntes på det högsta
animerad. Hertiginnan och de båda hertigarna dansade,
och det con amore, men prinsessan endast en
enda menuett och drottningen icke als. Hon satt, nästan
under hela aftonen, helt stilla på sin förgylda sam-
metsstol, hvaremot prinsessan, än vid den ena än vid
andra kavaljerens arm, spatserade omkring i de till
danssalen gränsande praktfulla och väl eklärerade rummen.
Äfven furst Hessenstein var med på balen. Såsom
redan varande en man temligen till åren, dansade han
icke, utan spelade écarté med några äldre herrar af hög
rang. Han och prinsessan vexlade ej ett ord, men deras
blickar möttes någon gång med vältaliga både frågor
och svar.
Det var först efter supén, som prinsessan fick till-

fälle att till sin bror konungen framhviska bönen om
några minuters ensligt samtal.
Till hennes stora bestörtning svarade han dock:
»Icke nu, ma trhs chere soar. Denna fest är egnad
åt glädjen och jag är icke fullt persuaderad, om
ju icke det, som du har att säga mig, möjligen skulle
kunna troublera både ditt och mitt glada lynne, för det
återstående af balen. Lemnom derföre, till ett annat
tillfälle, alla seriösa samtal, min goda Albertina.»
Prinsessan vågade icke envisas; hon drog sig tyst
tillbaka och sväljde sina tårar.
Bland de fjärilar, som ifrigast kringsvärmade den
sköna blomman Magdalena Rudensköld, var hertig Carl,
hvilken hvarken af sin egenskap som gift man eller af
sin höga rang lät hindra sig från att göra den unga
hoffröken sin cour. Men hon — långt ifrån att finna sig
smickrad af hans hyllning, fann sig snarare besvärad
deraf' och hade den oförsigtigheten att oförtäckt visa
det. För hvarje platt smicker af hertigen, för hvarje
utnött fras hade hon ett bitande skämt till svar och
hennes qvickhet, hvilken skulle hafva förtjust kung Gustaf,
skaffade henne deremot i hans broder en oförsonlig
fiende. Denne fiende upphörde väl icke att, det
oaktadt, städse, och i en lång följd af år, uppträda såsom
en bland hennes mest nitiske tillbedjare; men, da
han slutligen, såg alla sina bemödanden fruktlösa visade
han sig sådan han var, och vi minnas med afsky och
rysning den låga hämd han i en framtid utöfvade mot
den sköna qvinnan, som försmått honom.

IX.
Kungen ute i regnväder.
”Tt Er et var bra att du kom, kära Elis; nu skola vi följas
åt.» »Men, Ers Majestät! . . .»
»Intet men. Qu’est ce que c est, monsieur? n
»Ar Ers Majestät då säker, att. . .»
»Hvad, att?»
»Att den der fru Ulfsax är så fattig, som ...»
