I.
Juni-solen kastade sina varma strålar öfver Frenninge
sockenkyrka, den lyste ljus och fridfull öfver grafvarna och
de nykrattade gångarne; söndagshelg hvilade öfver den lilla
kyrkogården, och den på backen utanför väntande församlingen
ansåg icke tillständigt att beträda den invigda platsen
förr, än kiockornas ljud uppmanade dertill.
Men vid första slaget blottade männerna sina hufvuden
och qvinnorna nego djupt; långsamt och andaktsfullt inträdde
de flesta på kyrkogården, och hvar och en gick vanligtvis
till någon anhörigs graf. De som stannade qvar ute på kyrko-
backen hade verldsliga bestyr att öfverlägga om.
Bland de förstnämnde befann sig en bonde, som knappt
hunnit medelåldern, samt hans hustru och son; alla tre gingo
tvers öfver kyrkogården upp emot stenmuren till en graf, på
hvilken stod en ung, vacker poppel; af dess storlek kunde
man döma att den hade stått der i minst tio år.
Qvinnan, som höll psalmboken med begge händerna och
den hoplagda näsduken derofvanpå, lemnade alltsammans åt
gossen och plockade omsorgsfullt bort några stickor och strån
från grafven, dem blåsten förmodligen ditfört. Sedan återtog
hon sina tillhörigheter och sade till gossen: ”Lägg nu
blommorna på farfars graf!”
Denne såg på henne med klara barnaögon och lade der-
efter ifrån sig på marken den näsduk, han sammanvecklat i
alla fyra hörnen, och som innehöll alla slags ängsblommor,
deribland en hel hop enkla rosor. Med en säkerhet, som

4 *
bevisade, att det icke var första gången detta arbete företogs,
ordnade gossen dem i en krans omkring grafven.
Föräldrarne stodo tysta och sågo på hans arbete. Fadern,
stödd på sin käpp, tycktes försänkt i djupa tankar. Då
och då rullade en tår långsamt utför den manliga kinden,
men han yttrade icke ett ord.
Mor Inga såg upp på honom med ett uttryck af vördnad.
Hon visste väl orsaken till hans rörelse, men ansåg
icke tillständigt att säga något; hennes kärleksfulla blickar
vändes till gossen: han var ändå föreningsbandetmellan begge.
När gossen slutat sitt arbete, lade han omsorgsfullt ihop
näsduken, tog så modren i hand och stod tyst och stilla vid
hennes sida, med blickarne på grafven.
”Det är i dag tio år sedan jag planterade det der trädet;
tre månader efter min faders död, och några timmar
efter sedan du blifvit född, Mäns;” sade fadren. ”Det var
då en liten klen planta; det har nu vuxit och blifvit stort.”
”Som jag, far?”
”Om ännu tio år skall det gifva skugga och glädja vandrarens
syn.”
”Det skall jag också.”
”Derför har jag planterat det, att det skulle bli dig till
en lärdom. Till glädje blir du likasom trädet, endast i den
mån du kan göra nytta.”
”Der kommer prosten!” hviskade gossen.
I samma ögonblick ljöd ingångsringningen.
Församlingen närmade sig nu från skilda håll till kyrkporten,
och bildade vördnadsfullt haij för prosten, som, vänligt
helsande åt begge sidor, genom vapenhuset inträdde i
kyrkan, snart efterföljd af sina talrika åhörare.
Ingångspsalmen uppstämdes; om rösterna just icke voro
så rena, var andakten så mycket varmare.
Med stor uppmärksamhet och ofta stark rörelse åhördes
predikan; men när, efter dess slut, den vanliga bönen bads

5
för den kungliga familjen, då lade sig tungt allvar öfver
mången panna, och tunga suckar hördes.
Efter vedertagen sed sutto männerna på högra sidan i
kyrkan och qvinnorna på den venstra. Först vid utgången
träffades de; mor Inga kunde derför icke veta orsaken till
den oro, hon läste i sin mans ansigte, när de träffades på
gången; men tyst och stilla lemnade hon kyrkan vid hans
sida, utan att tillåta sig en enda fråga. Hon förebrådde sig
endast att verldsliga tankar störde de intryck, hon nyss förut
erhållit. ”Har I hört nyheten, Nils Månsson?” sporde en gammal
bonde, som kom efter och nu slog honom på axeln.
”Ja, Gud hjelpe oss, det har jag!”
”Nå, hvad sägen I?”
”Det tål vid att tänka på.”
”Men lång betänketid få vi icke.”
På kyrkbacken var folket samladt i stora grupper, der
talades lifligt, men alla syntes rådvilla.
”Det sägs att riksdag genast skall sammankallas,” sade
en af de närvarande.
”Och att kungen vill ha hertigen af Augustenburg till
sin efterträdare” inföll en annan.
”Ryske kejsaren arbetar för sin svåger!” utropade en
tredje, ”men honom taga vi aldrig.”
”Är det inte nog att ryssen tagit Finland ifrån oss,
skall han också gifva oss kung!”
”Hvarför kunna vi icke taga prins Gustaf?”
"Han var svensk han!”
”Då toge väl de höge herrarne lifvet af honom, som de
gjort med prins Carl August.”
”Men fransmannen de tala om, skall vara en dugtig
soldat!” ”Han är en af Napoleons generaler!”
”Kanske han kunde skaffa oss igen Finland.“
”Om han kan det, så taga vi honom !”

6 ”Ja ja!”
”Nej, nej, vi vilja ha tillbaka prins Gustaf!”
Så skreks och ropades om hvartannat.
Prosten hade under tiden tillkommit; han lyssnade en
stund på samtalet, men gjorde ingenting för att lugna den
upprörda sinnesstämningen. Händelsevis kom han att kasta
sina blickar på Nils Månsson; denne stod med nedslagna
ögon, men hvarje muskel var spänd, och det var tydligt, att
han. lyssnade med största uppmärksamhet och lifligaste intresse.
”Nils Månsson säger ingenting,” sade prosten och ladé
handen på hans axel.
”Det tål vid att tänka sig för, innan man talar i ett
så riksvigtigt ämne,” svarade denne och såg allvarligt upp
på prosten. ”1 är ock känd för att icke prata bredvid munnen,” invände
denne; ”men jag tror, att I så länge tänkt på saken,
så I nog kommit till visshet. Derföre kunde det vara upplysande
att höra eder mening.”
Nils Månsson såg sig omkring på de närvarande likasom
frågande. ”Ja, låt oss höra den,” utropade flera.
Icke en skiftning öfver det godlynta anletet, icke den
ringaste tvekan eller villrådighet förspordes då han talade,
i början med en viss afmätt långsamhet.
”Det har blifvit sagdt, att vi 1809 stodo vid afgrundens
brant, och så orätt hade man väl inte. Pommern var för-
loradt, Finland var lösryckt ifrån oss, och våra gränser hotades
från alla håll. Eiket var utarmadt af långvariga krig
och tunga krigsgärder; det unga landtvärnet var utmattadt
af sjukdomar, hunger och gagnlösa ansträngningar; något
förtroende fans icke mer mellan de styrande och de styrde,
derföre kunde revolutionen ega rum utan motstånd ; men hur
skulle nationen upprättas, hvem eller hvilka skulle skaffa tillgångar
till landets försvar och ordna de utrikes angelägen-

7
heterna? Sannerligen när vi se på de dagar, som gått, och
den, som är, är tydligt, att Herran håller sin skyddande
hand öfver oss nu liksom i Engelbrekts tider. Då liksom
nu är det olyckorna, som väckt nationalandan till lif, vi
hafva icke vetat att fäderneslandet var oss kärt, förr än vi
möttes af den hotande utsigten att komma under främmande
välde ; detta återgaf oss spänstighet i viljan, kraft till handling
och vi kände, att vi allesammans måste stå som en man,
verka för samma mål, underkasta oss enskilda uppoffringar
för allmänt väl, på det icke Sverige skulle falla, som dess
konung gjort.
I närvarande stund gäller det att välja eu ny tronföljare;
det var oss alla ett hårdt slag när han gick bort, som
redan blifvit oss kär. Men Försynens vägar äro outgrundliga,
när motgången kommer, får man derför icke tappa modet,
och vi hafva nu att utse en annan. Danske kungen vilja vi
icke hafva: ännu har icke minnet dött af Kalmarunionen.
Ryssland har ryckt hjertat ur vårt bröst, vi kunna derför
icke taga den kung, som kejsaren vill gifva oss. Om hertigen
af Augustenburg veta vi för litet. För min del nekar
jag inte, att den franske generalen, han som genom sin tapperhet
tjenat sig upp från simpel soldat, tyckes mig vara
den, som bäst skulle motsvara våra anspråk. Hvem har
bättre reda på alla förhållanden än han, som är personlig
vän och slägt med kejsar Napoleon. Det var någon här som
sade: kanske skall han hjelpa oss att få Finland åter. Det
är väl mer än jag vågar hoppas, men min innersta öfverty-
gelse är, att honom böra vi välja och ingen annan.”
”Ja, ja!... honom välja vi!” ropade hela hopen och
många skakade hand med Nils Månsson och frågade honom,
hvem som borde tagas till riksdagsman, då äran deraf kunde
bli vådlig nog.
”Någon bättre än Olof Andersson i Sjököp står väl icke
att få,” svarade han.

8 ”Har icke I, Nils Månsson, tjenat hos honom?” frågade
prosten, som ännu stod qvar vid hans sida.
”Jo, i fulla tio år; af honom lärde jag både läsa och
skrifva — och tänka också,” tilläde han leende.
Hvar och en återvände sakteligen till sitt. Mor Inga
såg med en känsla af stolthet upp på sin man, men hon yttrade
icke ett ord om anledningen dertill, hvarken åt honom
eller någon annan. Endast den skilnaden var det, att sedan
hon dukat af middagsbordet, tog hon alla barnen med sig
ut i ”kåltäppan” så att far skulle få vara i fred.
Icke mindre än fem barn rörde sig i den lilla stugan.
De tre äldsta voro gossar, och de två yngsta flickor. Måns,
som den äldste, var redan sin faders hjelp på åker och äng.
En dräng fans på gården, men fader Nils sade redan då,
att så snart hans pojkar vuxit till, skulle han icke hafva någon
annan hjelp vid gårdsbruket än dem.
Mor Inga skötte alla insysslor, och dertill de husdjur, som
funnos på gården. Den sjuårige Erik vallade korna, medan
den femåriga Britta skötte spolningen, då hennes mor väfde.
Flit och arbetsamhet rådde öfverallt, men när aftonen
kom och dagens sysslor voro slutade, då läste Nils Månsson
högt ett kapitel ur bibeln, barnen lyssnade uppmärksamt, och
sedan de derefter erhållit sin qvällsvärd, bestående af mjölk
och hafrebröd, gingo de till hvila. Ear och mor kunde sitta
uppe en stund och samtala om husliga angelägenheter, men
kl. 9 var vanligen hela huset försänkt i sömn. Men så började
också dagen för dem mellan 3 och 4 på morgonen; deri
låg måhända hemligheten, att så mycket kunde hinnas med*
kanske ock deri, att ingen tid offrades på gagnlöst prat: Göra
nytta, var hvad hvar och en eftersträfvade.
Ungefär fjorton dagar efter det ofvanförmälda kyrkobesöket,
just en söndagseftermiddag, då den lilla familjen satt
ute på gården, Nils Månsson vid sin pipa, mor Inga med
psalmboken, ur hvilken hon föreläste för Måns, hördes ett åkdon
stanna utanför.

9
”Det är kyrkvärden Ola Olsson,” sade Inga förvånad.
”Hvad kan han vilja?”
Nils gick emot honom och skakade hans hand.
”Har I hört något från Sjököp?” sporde kyrkvärden, i det
han satte sig på den stol, som Inga erbjöd.
”Jag vet att riksdagsman varit sjuk, men jag hoppas det
blifvit bättre med honom.”
”Det är det också!”
Nils såg upp, svaret lät så besynnerligt.
”Jag var hos honom i förra veckan, i och för riksdags-
mannavalet. Då sade han sig vara alltför klen att kunna
antaga det, och så tillrådde han oss hvem vi borde välja i
hans ställe. I går var jag der igen, men då — träffade jag
honom inte.”
”Han var således borta.”
”Ja, men icke för att komma igen.”
”Är han död?”
”För tre dagar sedan!”
Nils böjde hufvudet för att dölja sin rörelse. Underrättelsen
kom honom så häftigt uppå. ”Jag skulle bra gerna velat
träffa honom,” sade han.
”Att han tänkte på eder med all välvilja, det har ni här
beviset på,” sade kyrkvärden och räckte honom det papper
han höll i handen.
Nils öppnade det. Det var en riksdagsfullmakt för bonden
Nils Månsson.
Denne stirrade förvånad på papperet. ”Detta måste vara
ett misstag,” sade han.
”Nej!” svarade kyrkvärden, ”valet är enhälligt.”
”Men hvem känner mig?”
”Det gjorde Olof Andersson i Sjököp, och det är på hans
inrådan, som valet skett.”
Körelsen blef Nils Månsson för stark, och strida tårar
runno utför hans kinder. ”Det testamente, han anförtrott mig,
vill jag efter bästa samvete förvalta,” sade han. ”Väl blir

10
det ett svårt värf, men jag skall be Herran om hjelp att föra
det igenom.” Kyrkvärden for strax derefter sin väg, lemnande de begge
makarna att öfverlägga om bur allt skulle ställas under Nils’
frånvaro. Inga bevisade sig vara en lika klok som omtänksam
qvinna. Om hennes hjerta än sved vid tanken på skilsmes-
san, och om hon med fruktan motsåg de omsorger, som nu
skulle hvila på hennes axlar ensamt, så förrådde hon det hvar-
ken med ord eller blickar.
Men när några dagar derefter Nils Månsson skulle anträda
resan till Örebro, der riksdagen skulle hållas, då var
det nära att Inga förrådt sig; tappert kämpande mot sin sorg
och sina tårar, räckte hon, till utseendet lugn, handen till
afsked och bad allenast, att han icke skulle vara allt för sparsam
med bref. Men när han var utom synhåll, då brast modet,
och hon lättade sitt betryckta hjerta med en ström af
tårar. ”Hvad är det, mor?” sporde Måns undrande.
”Hur skall jag kunna hjelpa mig allena med allt detta,”
snyftade hon tröstlös.
”Har I icke mig?”
”Hvad duger du till?”
”Det har I icke pröfvat än.”
”Och far sedan! Hvilka farligheter går han icke emot!
Det är så att hjertat kan brista.”
”Har han icke den gode Guden?"
"Jo, det förstås?”
”Nä, hvad jemren I Eder då för?”
”Det förstår du inte.”
Men gossen fortsatte med mycket allvar: ”Far sade, att
jag skulle vara mor till hjelp allt hvad jag förmådde, men
hur kan jag det, om I icke vill hafva förtroende för mig?”
”Du är bara ett barn!”
”Far säger, att jag har godt förstånd.”

11
Om det nu var orden eller gossens trofasta ögon, som
inverkade på modern, nog af, hon tog honom i famn och
sade, att hon för fars skull ville försöka att ha förtroende
för honom. Måns rättfärdigade det långt öfver förväntan. Det var
märkligt att se den omtanke och det förstånd, han utvecklade.
Fadren hade tagit en dräng till i och för bergningen,
men denne skulle i allt rätta sig efter Måns, och denne fördelade
och deltog sjelf i göromålen med en omtanke och en
klokhet, som skulle hedrat den som varit betydligt äldre.
Mor Inga förvånade sig öfver honom, men hon erfor tilllika
en modersstolthet, som till någon del kom henne att
glömma sin sorg, och under sitt arbete, som hon nu med
fördubblad kraft återtog, tänkte hon ofta på den lyckliga
stund, då hon skulle få berätta för far, hvilken duktig pojke
deras Måns hade blifvit.
Efter fjorton dagar anlände ändtligen ett bref med Örebro
poststämpel och stäldt till: ”Mor Inga Olsdotter i Skump-
arp”. Hur hennes hjerta klappade! Med hvilken försigtig-
het öppnade hon det inte! Men ack, hennes läsekonst sträckte
sig endast till boken, och de skrifna bokstäfverna voro henne
fast obegripliga. Skulle hon gå till prosten? Men det kunde ju hända,
att hvad far hade skrifvit icke fick komma för allas ögon. ..
Hon stirrade på bokstäfverna, stafvade och stafvade, men det
var och blef omöjligt...
Då betogs hon af den häftigaste ångest. Det syntes
henne, som om hon nu blifvit riktigt skild från Nils och hennes
förtviflan kände inga gränser.
Så fann henne Måns, som kom hem ifrän åkern. När
han fick veta orsaken till hennes sorg, sade han: ”Gif hit
mor, låt mig försöka!”
Hon såg förvånad på honom; skulle han kunna, hvad
inte hon förmådde. Emellertid lemnade hon honom brefvet.

12 Han lade det för sig på bordet och stafvade långsamt,
men ganska tydligt till följande:
”Till Inga Olsdotter, min kära hustru som jag dagligen
ber till Gud må få hafva en god helsa.
Här i Örebro har jag nu varit i tio dagar och derunder
sett och äfven fått äran tala med många af de herrar och
män, som jag förr endast hört talas om. Det har sig mycket
olika att Mnna menniskor, de förefalla då helt annorlunda.
Så, märker jag, är det också på en riksdag. Der
brukas många konster och insigter, om hvilka jag förut icke
haft ett begrepp. Likväl skola aldrig dessa komma att inverka
på mig; der jag intet förstår eller är oviss om meningen,
der vill jag tiga stilla och aldrig underkasta min öfver-
tygelse en annans vilja, men der jag är öfvertygad, vill jag
öppet tala sanning utan menniskofruktan. Det första riks-
dagsdokument, som jag underskrifvit, var ”Svea Eikes Ständers
Förening och Valakt, angående den högborne Furstes
Prins Johan Baptist Julii af Ponte-Corvo utkörande till Svea
Kikes Kronprins och efterträdare på den Kongl. svenska tronen.”
Måtte denna handling blifva vårt land till gagn och välsignelse,
är den åkallan som nu höjes från hvarje svenskt hjerta.
En af de män, utom mitt eget stånd, som jag här lärt
känna, är grefven och prosten Schwerin. Han började som
militär, men öfvergaf tidigt den banan och egnade sig åt den
presterliga. Vid 24 år blef han utnämnd till pastor i Sala,
han har nu varit det i 22 år. Jag har aldrig sett en sådan
rastlöst arbetande natur. Möda och ansträngning är för honom
ett verkligt behof, hvila hvarken behöfver eller vill han
hafva. Jag har hört sägas, att hans pastorat ligger i den
kalaste, fulaste och ofruktbaraste del af Sverige, men han
har under femton år omskapat trakten omkring sin boning
till ett verkligt paradis, planterat de ädlaste fruktträd och
buskar, och hvad än mera är, så skött sina åkrar, att de nu
vida öfverträffa alla andras, skaffat sig hoskap af så godt
slag, att korna gifva tredubbelt mer mjölk än alla andras.

13
Jag har talat med honom härom, och sedan han gifvit
mig alla de upplysningar jag begärde, sade han: ”man anser
mig icke vara en rätt prest, derför att jag så mycket
befattar mig med verldsliga göromål, men jag utgår från den
principen: att äta och dricka är hvad menniskan först efter-
sträfvar; lär jag mina församlingsbor att ur jordens sköte
hemta tillräcklig näring för sina lekamliga behof, sköla de
ock hysa tillit för mig, när jag predikar om hvad himmelriket
tillhörer.”
Prosten Schwerin är inte för närvarande riksdagsman, men
han blir det säkert nästa gång, och det vore en stor vinst,
ty en ärligare och upplystare herre torde vara svårt att finna,
och aldrig har jag hört någon, som yttrar sig med sådan
lätthet och sakkännedom som han. Jag har mycket att lära
af honom. Hur länge riksdagen kommer att draga ut, är icke godt
att veta. Knappt lärer jag komma hem förr än i Oktober,
och det oroar mig mycket att tänka på, hur min käia hustru
skall ensam kunna reda sig vid de mångahanda göromål,
som snart stunda.
När jag desslikes tänker på, att I icke kan skrifva och
meddela mig edra tankar, då ser jag i detta en vink af försynen
att af alla krafter arbeta på skolor inom landet, på
det hvar och en må kunna inhemta denna välsignade utväg
att meddela sig med fjerran skilda vänner och anförvandter.
Det lilla jag hunnit lära Måns, kan icke ha burit sådan frukt,
att han kan s\ara på detta bref; jag lemnar derför åt min
kära hustru, att sjelf bestämma, till hvem hon vill vända sig
i denna angelägenhet.
Till sist beder jag Eder att icke förgäta att dagligen
nedfalla inför all god gåfvas Gifvare och anropa hans mäg-
tiga beskydd, så väl för det nu pågående riksdagsarbetet
som ock för vårt eget ringa hus. Den Herre, som icke föraktar
den minsta sparf, skall i sin oändliga kärlek, också se till

14
oss, när vi derom med ödmjuka hjertan rätt innerligt bedja
honom. Min aldrakäraste hustrus trofaste vän och make
Nils Månsson i Skumparp.
Det dröjde flera dagar, innan Måns hunnit stafva ihop
innehållet af detta bref, särdeles som man icke hade långa
stunder att använda derpå, men hvilken glädje blef det inte
när storverket ändtligen var genomfördt.
Men då tog mor Inga det: Nu ville hon läsa sjelf —
sade hon, och sådan är qvinnans förmåga, instinkt, eller hvad
man vill kalla det, att mor Inga med tillhjelp af minnet och
en stark vilja först lärde sig brefvets innehåll utantill och
— sedan bokstäfverna. Det kan synas obegripligt, omöjligt,
men det är det inte, för den som någon gång i lifvet sett,
hvad kärleken förmår.
Emellertid skulle nu brefvet besvaras och det var naturligtvis
Måns, som borde göra det.
Yisst blefvo bokstäfverna både stora och små, sneda och
vinda, men det var icke dervid, som Nils Månsson fastade
sig, det var vid innehållet.
Och det var följande:
”Till riksdagsmannen, välaktade bonden Nils Månsson i
Skumparp :
Käre fader! Må alltid väl, och må Herran Gud beskydda
eder, derom ber mor och jag och alla små syskonen hvarje
afton, då vi gå till sängs och hvarje morgon, då vi stiga
upp igen. Edert bref gjorde oss den största glädje, vi kunde få
här på jorden, näst den att se eder helbregda här igen. I
början hade vi nog svårt att läsa det, men det gick småningom
och utan någon främmande hjelp. Det gläder oss öf-
ver höfvan, att I trifves väl och träffat på så hederligt storfolk.
Mor undrar, om det icke skulle löna sig att köpa en
kalf af de der rara korna och föda upp. Här hos oss står
allt godt. Höet fick vi in utan regn, och rågen har blifvit

15
riktigt bra. Få vi nu in vårsäden med, kunna vi inte önska
det bättre. Jan har varit bra i arbetet och inte kräsen på
födan heller. Mor säger, att käre far icke skall gräma sig
för oss, utan bara tänka på sitt, vi reda oss nog. Några nyheter
har jag inte att förtälja, bara det att ”Bläsan” har
fått en kalf, men mjölkar så litet, att mor inte tycker det
lönar sig att låta henne lefva, särdeles om hon skulle kunna
få den der omnämda af grefven och prosten. Fyra lamungar
ha vi fått, och de äro redan ute, och Iill-Anna leker med
dem dagen i ända. Nu har jag ingenting mera att skrifva
om annat än att jag är min käre faders lydige och i allt
undergifne son Måns Nilsson
bondeson i Skumparp.
Men derunder stod med ännu snedare, ännu sämre formade
bokstäfver:
Min aldrakäraste man. Må Gud af sin nåd skydda och
bevara dig nu, och alltid! Med Erik Olsson från Sniberup,
som reser till Örebro, skickar jag sex par ullstrumpor, som
jag aldrig stickat på utan att tänka på dig. När du nu nyt-
jar dem, så tänk ibland på din i glädje och sorg, i Iif och
död trofasta hustru Inga Olofsdotter.”
Det är troligt, att brefvet kostat mor Inga långt mera
besvär än strumporna, men så var det också med rättmätig
stolthet hon hjelpte Måns att lägga det samman; hvilken
glädje, att hon hädanefter sjelf kunde tillskrifva far, och Måns
som varit hennes ende lärmästare, hur steg han icke i hennes
ögon! Hvilket förtroende fick hon icke till honom!
Han gjorde sig ock förtjent deraf. Gossen utvecklade en
omtanka, som var nästan förvånande. Dermed följde visserligen
en brådmogenhet, vida öfver hans ålder, men modersögat
såg det inte. Mäns hade blifvit hennes rådgifvare och
förtrogne, med honom öfverlade hon om allt hvad som skulle
företagas, han hade ensam att befalla öfver drängen, och de

16
yngre syskonen måste i allt rätta sig efter hans vilja. Detta
gick väl icke utan motstånd, men mor Inga var icke sen att
nedslå det.
Allt emellanåt kommo bref från Nils Månsson; då läste
mor och son dem tillsammans, och som Måns i kunskap stod
högst, var det naturligt, att han småningom förvärfvade ett
visst välde öfver henne. Och när känner en mor, att sådant
går för långt!
I början af Oktober kom ett bref, som underrättade om
att riksdagen skulle förflyttas till Stockholm: Jag förmår
icke beskrifva, hur mycket jag längtar hem — skref Nils
Månsson. — Genast derefter skall jag låta Måns komma hit
till Örebro i skola; det är min högsta önskan, att han skall
få lära något.
Denna underrättelse slog med häpnad både mor och son,
den förminskade till och med, i någon mån, glädjen öfver
fadrens snara hemkomst. För begge var det obegripligt, hvad
Måns skulle i skola att göra. Han kunde ju redan allt hvad
han behöfde. ”Jag vill icke i skola, mor!” — sade gossen.
”Då får du skrifva det till far.”
”Det får I göra!”
”Bara han icke tar det illa upp.”
”Om far blir riksdagsman en gång till, hvem skall då
sköta gården, om jag är borta.”
”Ja inte begriper jag det.”
”Läsa och skrifva kan jag, hvad har jag då i skolan att
göra? Akerbruksskötsel får man ingen undervisning uti, och
inte behöfver jag den heller.”
”Inte vet jag, hur här skall gå, om du drar bort härifrån.”
”Det får I Iof att skrifva till far om.”
Det var med stor fruktan, som mor Inga företog detta,
och mycket ödmjukt hemstälde hon, om de hade råd att
undvara Måns; och så kunnig han var i mycket, borde han

17
väl kunna inliemta hvad öfrigt han behöfde af sin fader.
Nils Månsson hade aldrig gått i skola, riksdagman Olof Andersson
i Sjököp hade varit hans ende lärare, borde han nu
icke sjelf blifva det för sin son? Af hvilken annan kunde
väl denne inhemta så goda och nyttiga kunskaper, som af
sin käre fader?
Inga tilläde med en viss fruktan, att detta var icke allenast
Måns’ högsta önskan, det var ock hennes ödmjuka anhållan.
Hon visste bäst till hvilken nytta Måns kunde vara,
och då hon aldrig förr haft någon annan vilja än sin mans,
hoppades hon nu, att han af trofast kärlek, skulle uppfylla
hennes första bön.
Med hvilken oro afvaktades icke svaret på detta bref,
men vecka efter vecka gick, och något svar kom icke. Man
