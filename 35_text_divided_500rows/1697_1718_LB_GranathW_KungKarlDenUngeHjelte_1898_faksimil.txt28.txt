hjeltemodig käckhet och oförminskad styrka in i det längsta, men allt svagare och
svagare blef armen, hvarmed de förde värjan. Detta sågo med stor skadeglädje
fienderna, hvilka nu än häftigare ansatte de båda svenskarne. Äfven Anchen märkte
det, och hennes kinder bleknade.
“Gifven eder!“ uppmanade den maskerade anföraren.
“Aldrig, först efter döden skolen I få oss i edert våld“, svarade Arvid,
och med uppbjudande af sina sista krafter fattade de båda lifdrabanterna värjan i
båda händerna och utdelade ännu några för dem, de träffade, olycksdigra, kraftiga
hugg. Svan, som hindrades ej så obetydligt af Anchen i sina rörelser, var till mesta
följden deraf oförmögen att till sist parera alla huggen, hvilka från båda sidor haglade
öfver honom. Dessutom råkade hans häst samtidigt härmed snafva och falla på
knä. Genast störtade sig ett halftjog polackar och sachsare öfver honom och Anchen.
Den mest närgångne af dessa föll för Lejons hand, och den derpå framträngande
erhöll af Anchen, som ville försvara sin trolofvade, ett dugtigt slag af pistolkolfven
mellan ögonen, att han drog sig svärjande tillbaka. Nu kommo likväl nya fiender
till, och för denna skara förmådde icke Erik freda sin stridskamrat, från hvilken han
inom några få ögonblick såg sig utestängd genom en oöfverstiglig mur af blixtrande
värjklingor. Någon tanke på flykt uppstod icke hos honom, oaktadt han mycket
väl skulle ha kunnat försöka undkomma på detta sätt. Nej, i stället sporrade han
sin häst midt upp i fiendehopen, och högg och stack åt alla sidor, tills han alldeles
utmattad af ansträngning och blodförlust genom de sår, han erhållit, störtade af
hästen. Härvid uppgåfvo fienderna ett jubelskri och störtade sig öfver den nästan
vanmäktige svensken, hvilken de afväpnade och gjorde till fånge.
Under tiden hade Svan, så godt han förmått, värjt sig mot öfvermakten.
Alla hans ansträngningar båtade likväl föga. Då hans springare knäade, sökte han
i

328
komma ur sadeln, men fotterna hade snärjt in sig i stigbygiarne, och innan han
fick dem loss, var han omringad från alla sidor och öfvermannad.
“Binden honom till händer och fötter!“ befallde den maskerade sina lakejer.
“Det skola vi göra med största nöje i verlden“, svarade Patrik, som i likhet
med Alrek känt igen den förklädde svensken att vara en af de tre, som inträngt
hos och fängslat honom och kamraten i tältet vid byn Liegnitz.
Svan lät sig med stor resignation fängslas, och då de två skurkarne drogo
åt fjettrarne så hårdt, att dessa skuro in i musklerna, och blod började rinna,
undslapp honom icke ett ord af klagan.
“Jaså, du låtsar dig vara känslolös, din skälm!“ utfor Alrek emot honom.
“Men vi skola öfva upp nerverna hos dig.“
Vid dessa ord sparkade han honom med fotterna och kittlade honom med
värjan i ryggen, så att blodvite uppkom.
Arvid pressade ihop läpparne det hårdaste, han kunde, och slungade på sin
plågoande en föraktlig blick.
Anchen, som varit vittne härtill, ryckte sig lös från sin vaktare och störtade
under utropet: “Eländige mördare!“ på Alrek, hvilken hon med otrolig styrka
tilldelade ett slag i ansigtet, så att han tumlade baklänges. Derpå ställde hon sig
skyddande framför sin trolofvade, men i denna ställning förblef hon icke länge:
sinnesskakningen var för stark, och lik en af höststormen bruten lilja föll hon utmattad
ned bredvid sin hjeltemodige älsklings sida.
Den maskerade upplyfte henne i sina armar, utan att hon gjorde det minsta
motstånd. En stund härefter bröto segrarne upp.
KAP. 17.
Räddade.
Framför den maskerade i sadeln satt Anchen, mera död än lefvande, och
hennes vaktare måste uppbjuda icke så l-iten styrka för att kunna hålla henne qvar
på hästryggen. I förhållande till Svans och Lejons läge var hennes likväl drägligt nog.
De båda lifdrabanterna hade blifvit bundna på ryggen af hvar sin häst på så sätt,
att deras armar hopsnörts omkring springarens hals och benen fastsurrats, så långt
det medgifvits, under hästbuken. Härigenom måste de uthärda en nästan olidlig
ställning, i synnerhet då hästarne sprungo. Dessutom hade de bredvid sig hvar
sin plågoande i skepnad af tvennne ryttare, och dessa, som icke voro några andra
än Alrek och Patrik, hvilka höllo fångarnes hästar i tygeln, gjorde allt för att
förvärra deras läge. De läto deras springare stegra sig och slå bakut, hvarigenom
stötarne blefvo hårdare och mera smärtsamma, och de drogo icke i betänkande

329
att med värjan och ridspöt allt som oltast tilldela de begge bjelplösa lifdrabanterna
hugg och slag.
Dessa voro likväl lör stolta att bedja om försköning. De tego och ledo.
Vägen, truppen med fångarne tagit, ledde tillbaka till värdshuset. Orsaken
till, hvariöre den maskerade önskade återvända dit och icke fortsätta färden till Sankta
Maria, var . den, att han och de öfriga förföljarne vid uppbrottet från värdshuset i
brådskan och itvern att med det första upphinna flyktingarne glömt medtaga den
öfvertäckta resvagnen. I det tillstånd Anchen nu befann sig, var denna nödvändig
att betjena sig af under fortsättningen af färden, och detta argument hade bestämt
den maskerade anföraren för att, ehuru motvilligt, återvända till värdshuset samt
först derifrån i vagn fortsätta den afbrutna resan.
Från det ställe, der förföljarne upphunno och besegrade de förföljde, och
till värdshuset var afståndet icke så synnerligen långt för män, som voro vana vid
att hela dagarne sitta i sadeln. Men hur det var, så förargade det anföraren att
behöfva vända om, fastän han icke öppet visade sitt missnöje dermed. Den förslagne
Alrek märkte likväl, att hans herre icke var vid humör, och anande orsaken dertill
red han, sedan truppen lemnat ett godt stycke väg bakom sig, fram till denne.
“Ursäkta mig, nådige herre!“ sade han.
“Hvad vill du?“ frågade den maskerade.
“Upptag det icke onådigt och — —“.
“Nå, så fram med det, som du har på hjertat, karl!“
“Jo, saken är den, att jag skulle vilja föreslå eder, nådige herre, det I
aisänden några man härifrån till värdshuset att hemta vagnen, medan I stannen
qvar och inlogeren eder och skön jungfrun i bongården derborta. Vi ha ännu en
ganska lång och besvärlig väg qvar, och den hvita dufvan kanske behöfver
hvila sig.“ “Det kan du måhända ha rätt i, och äfven jag har tänkt mig något liknande.
Vid närmare besinnande har jag likväl beslutat mig för att åter uppsöka värdshuset.
Det är nemligen icke rådligt att dela vår styrka, ty endera parten kunde råka ut
för någon svensk ströfkår, och vore den då icke manstark nog, ginge det illa.
Nej, vi måste hålla samman, och hvad jungfrun här beträffar, tror jag, att hon
godt står ut med ridten. Hon är endast litet nervös, det är alltsammans.“
“Ja, ni är mån om edra tjenares bästa, nådige herre, det hör jag, och mitt
förslag var dumt, det iörstår jag du. Men tillåter ni, att jag yttrar ännu ett
par ord?“ “Om hvad då?“
“Jo, om de der gökarne“, svarade Alrek och pekade med en föraktlig
åtbörd på de båda lifdrabanterna.
“Hvad är det för något, nu vill säga om dem?“
“Min tanke är den, nådige herre, att de bara ligga och skräpa der. Vore
det inte så godt, att vi gjorde processen kort med dem genom att hänga dem i
närmaste träd, ty hemfallna åt döden äro de väl ändå, kan jag tro“.
“Efter alla de bravader, som de, efter hvad jag hört, ha gjort, vill jag icke
ge många ören för deras usla lif“, svarade den maskerade. “Men oaktadt jag vore

330
i min goda rätt, om jag läte hänga eller skjuta dem, gör jag det icke. Det blefve
också ett allt för lindrigt straff. Nej, efter ankomsten till värdshuset skall jag sända
fångarne under den . strängaste bevakning till vår härafdelning. De kunna ha vigtiga
meddelanden att göra, och öfversten är nog man för att få dem att tala ur skägget.
Sedan må han döma och straffa dem“.
“Till Liegnitz således?“
“Icke dit, denna by hor vår afdelning redan lemnat. Den befinner sig för
närvarande i Konow“.
Till detta samtal hade både Svan och Lejon lyssnat, och de visste nu, hvart
de skulle komma att föras. Underrättelsen härom lifvade deras mod, ty den tanken
uppstod oss dem båda, att någon möjlighet till räddning skulle kunna yppa sig
under resan till Kanow. Visade sig tillfälle dertill, skulle de också veta att betjena
sig deraf. Detta hopp, huru svagt det var, ingöt liksom ny lifskraft i deras ådror, och
smärtorna kändes icke på långt när så svåra nu som före samtalet mellan den
maskerade anföraren och Alrek.
Hvad Anchen beträffar, var hon försjunken liksom i en dvala, som närmade
sig medvetslösheten. I detta tillstånd hade hon knappast någon förnimmelse af det,
som tilldrog sig omkring henne. Ehuru modig och djerf såsom få, var hon likväl
endast en svag qvinna, hvars egenskaper också måste taga ut sin rätt. De tätt på
hvarandra följande själsskakningarna hade besegrat hennes viljekraft och inverkat
menligt på hennes nerver samt försatt henne i ett tillstånd mellan dröm och vaka.
Detta var äfven det bästa, ödet kunde ha beskärt henne under de för handen
varande omständigheterna. Ur denna dvala uppvaknade hon ej heller någon enda
gång under den återstående delen af resan till värdshuset.
Dit anlände den maskerade och - hans trupp jemte fångarne framåt eftermiddagen.
Jose Fischer skyndade ut emot dem, men förekoms af sin klotrunda hälft,
som svingade undan honom i ena armen och ställde sig bredbent och med händerna
i de bolsterliknande sidorna midt framför den maskerade officeren och hans fånge.
“Välkommen åter, herr baron! Jag tror det lyckades eder få fatt i eder
förlupna kusin. Stackars flicka, så ung och så fager och ändå ge sig ut på sådana
extravaganser! Ja, ja, det är ungdomen likt. Och i sällskap med dylika vagabönder
sedan! Det hade jag aldrig kunnat tro. Men sjelfve den lede hade väl farit i henne,
kan jag tro. Nå, hur gick det med de förklädde schackerjudarna då? . . . Herre
Jemene, der äro de ju!“
Den talträngda frun slog ihop händerna af oförställd förvåning och glädje,
då hon fick syn på de båda lifdrabanterna.
“Det var en lymkosam fångst, det, kan man då säga“, fortfor hon utan att
tillåta officeren få ett ord med i laget. “De erkeskojarne, hade iag bara vetat, hvad
de fört i skölden, skulle jag minsann ha låtit lägga beslag på dem. Men, Herre
Gud, inte kan man veta, hvad hvar menniska går för, och de sågo för öfrigt icke
ut att vara några skälmar. Nej, det gjorde de inte, det försäkrar jag herr baron,
ty baron är herrn, det hörde jag i går qväll af herr baronens egna lakejer. Och

331
h vi J ken ära det är för vårt ringa värdshus att ha haft en baron till gäst, och en
sådan gemen baron till! Men de der skojarne och fördömda qvinnoröfvarne, de
skola minsann få betalt lör, att de förgripit sig på gästvänskapens heliga rätt. Ja,
det skola de, så sannt som jag heter Eulalia Fischer. Men här står jag och pratar
och glömmer rakt bort att fråga, hvad herr baron önskar“.
“Tack för välmeningen, bästa fru värdinna“, svarade den maskerade.
“Ni må tro, vi hade ett styft göra, innan vi fingo bugt med bofvarne. Jag känner
dem och vet, att de äro mycket farliga och samhällsvådliga. Men jag vill icke, att
de skola känna igen mig“, fortsatte han med låg stämma, “och derför har jag anlagt
denna mask. Den ene af dem är upp öfver öronen förälskad i min kusin, och hon
tycks besvara hans kärlek. Nu har jag af mina slägtingar fått på min lott att
lörhindra denna nesliga förbindelse genom att föra henne inom ett klosters fridfulla
murar. Der skall hon snart glömma sin böjelse för en man, som är ovärdig henne,
och som i likhet med sin kamrat förvunnits med att ha stämplat mot konung och
fosterland“. Den klotrunda frun var mer än halfdöd af förskräckelse öfver dessa underrättelser,
och vid officerens sista ord sköto Joses ögon riktiga blixtar.
Alrek och Patrik, som suttit af och stodo i närheten af de talande, gåfvo
hvarandra menande ögonkast.
“Baronen är en riktig fiffikus“, hviskade Patrik.
“Ja, han kan ljuga, så det går i folk, det hörs“, svarade Alrek lika
lågmäldt. Dessa påståenden voro icke, såsom vi veta, öfverdrifna, hvilket äfven
bevisades deraf, att både värdinnan oeh värden trodde hvartenda ord, den maskerade
yttrat. “De förrädarne!“ utropade Jose, ej längre mäktig att kunna beherrska sina
känsor. “Ned med dem i vår djupaste källare!“
“Det låter höra sig“, svarade officeren. “Men är källaren ett tillräckligt
säkert förvaringsrum för sådana bofvar?“
“Om det är? Jo, det vill jag lofva. Den har förr i tiden användts som
fängelse, och traditionen förmäler, att till och med ädlingar och förnäma riddare
der suttit fångna. Se på den plats, der värdshuset nu står, reste sig fordom en
stark borg, och den nämnda källaren är den enda qvarlefvan af densamma“.
“Det var förträffligt“, sade den maskerade. “Der kunna slynglarne buras
in tills tidigt i morgon bittida, då jag ämnar låta föra dem till Konow, hvarest en
del af sachsiska hären slagit läger, och der de komma att dömas af krigsrätten.
Alrek och Patrik, och äfven ett par man till af eder andra, fören bort fångarne och
sen till, att de icke lyckas undkomma! I ären med edra lif ansvariga för dem.“
“Det var ord och inga visor, det, herr baron“, sade värdinnan. “Tänk
hvad Lisett skall få stora ögon och bli glad, då hon får höra, hur det gått dem,
de skälmarne. Stackars flicka, hon var nästan skrämd från vettet, då hon kom ned
i köket, sedan hon blifvit lösgifven. Och hvem kan undra på det? Men nu skall
väl herr baronen ha rum för sig och sin frände, eller hur?“

332
“Jo, det är allt meningen det. Efter de strapatser vi utstått är det bäst,
att vi hvila öfver här tills i morgon.
Ett stund härefter var Anchen uppburen och inlogerad i samma rum, hon
förut innehaft, och åter igen satt Lisett vid hennes hufvudgärd, I korridoren utanför
dörren posterade fyra beväpnade sachsare.
Källaren, till hvilken Svan och Lejon blifvit förda af Alrek och Patrik jemte
ett par sachsare till, var belägen under värdshusets hufvudbyggnad. Ingången till
densamma var likväl icke der, utan den fanns i vestra flygelbyggningen, och från
denna ledde sedan en liten smal, underjordisk gång till den gamla fängelsehålan.
Det var den lilla klotrunda värdinnan, som visade vägen dit, och det gjorde
hon med sådan rask beredvillighet, att sachsarne, som måste bära de båda lifdra-
banterna, emedan dessa strax efter ankomsten till värdshuset blifvit fängslade till
händer och fötter och följaktligen oförmögna att gå, knappt förmådde följa henne.
Genom förstugan till vestra flygelbyggningen inträdde hon, åtföljd af sachsarne med
deras fångar, i ett på höger hand derom beläget rum. Der längst fram i högra
hörnet upptog hon en liten fallucka i golfvet, så pass stor och vid, att två icke allt
för korpulenta personer tillbreds kunde passera derigenom.
En osund och unken luft slog emot dem upp ur den inörka öppningen, i
hvilken man kunde urskilja de ot}rdliga konturerna af trappsteg. Dessa voro al sten
samt, om man närmare sett etter, våta och slippriga af fukt.
“Här är nedgången till fängelsehålan eller källaren, såsom vi pläga kalla
den“, sade värdinnan.
Patrik ref sig bak i nacken, och Alrek svarade:
“Något vidare inbjudande förefaller det mig icke att stiga dit ned. Oberäknadt
ödlor och ormar och andra slags kräldjur, hvilka säkerligen förekomma der, är ju
sjelfva luften afskräckande nog.“
“Jaså, herrarne, som blifvit antagna att med lif och blod försvara konung
och fosterland, rädas för att stiga ned i en källare några få alnar undei jorden.
Men då vill jag, Eulalia Fischer, visa eder en qvinna, som har mera mod i
barmen. “
Vid dessa ord beredde hon sig till att stiga ned för de slippriga trappstegen.
Detta tyckte emellertid Alrek gick för långt in på hans och kamraternas
krigarära. “Halt, fru värdinna!“ sade han. “Så var icke meningen. Mod fattas oss
icke, men väl en lykta, med hvilken vi kunna vägleda oss der nere .
“Det var så sannt det, lyktan har jag alldeles glömt bort. Varen goda och
dröjen här några ögonblick, skall jag snart vara tillbaka med en sadan , yttrade hon.
“Ett riktigt rifjern den der“, sade Patrik. “Skulle hellre vilja ge mig i
slag med sjelfve den lede än byta ord med henne. Stackais Jose Fischer, han har
kommit riktigt på metkroken, han!“
“Ja, nog får han lära sig att sprattla alltid, det är då säkert. Men här ha
vi henne tillbaka“, sade Alrek.
I detsamma, han yttrat detta, inträdde värdinnan med en tänd lykta i
Fanden.

“Se, här han I ljus och här nycklarne till de tvenne dörrar, I behöfven
öppna“, sade hon. “Den första dörren, I kommen till, är strax till höger onl
trappan der nere, och den öppnen I med den minsta nyckeln. Innanför denna dörr
vidtager en slingrande gång, och den följen I, tills I stöten på den andra dörren,
hvilken leder in till fängelsehålan.“
“Är detta den enda in- och utgången?“ frågade Alrek.
“Någon annan finns icke“, svarade värdinnan. “Vi ha nu bott här i öfver
femton år, och under denna tid ha vi icke kunnat upptäcka något, som tyder på,
att det skulle gifvas ett andra tillträde dit.“
“Det var hyfvens“, sade Alrek. “Då behöfva vi icke stanna der nere hos
fångarne, utan postera oss här vid falluckan, sedan vi fört de här gynnarne till ort
och ställe.“ Vid dessa ord tog han nycklarne och lyktan ur värdinnans händer och
började stiga ned för den fuktiga stentrappan. Denna var mycket smal och saknade
ledstänger, hvarför det gick mycket sakta med att transportera fångarne ut för
densamma. Efter en stund hade de nått fast botten, och sedan Alrek med den
minsta nyckeln öppnat den till höger varande jerndörren, inträdde de i den slingrande
gången. Luften i denna var så starkt mättad med osunda gaser, att sachsarna
mer än en gång höllo på att vända om, och ljuset i lyktan med knapp nöd förmådde
hålla sig tändt.
“Det här var ett satans pestilentium“, sade Alrek, som gick i têten.
“Jo, den riddare, som lät uppföra den gamla borgen och inreda detta underjordiska
fängelse, hade allt hufvudet på rätta stället“, svarade Patrik. “Här har nog
mer än en fånge utandat sin sista suck. Men hvad tusan var det, jag stötte emot här?“
“Hvar? frågade Alrek.
: “Jo, här till venster om mig.“
Alrek tyste med den matt flämtande lyktan å det anvisade stället, men drog
sig genast förskräckt tillbaka.
“För pocker i våld!“ sade han,,( här ligger ju ett helt menniskoskelett!“
Så var det äfven, och vid närmare efterseende upptäckte sachsarne öfverallt
i gången fragment af benstommen.
“Låt oss skynda på, så att vi snart kunna komma ut ifrån detta ruskiga
ställe!“ uppmanade Alrek.
De fortsatte nu färden med så stor skyndsamhet som möjligt, och snart
framkommo de till en andra jerndörr. Denna var icke så lätt att öppna som den
första, ty nyckelhålet var nästan igengrodt af rost. Det lyckades likväl Alrek efter
några fåfänga försök att få i nyckeln, och med ett gnisslande läte gick dörren upp.
Der inne var atmosferen om möjligt ännu mera osund. Intet fönster eller
minsta liten glugg fanns i denna ohyggliga fängelsehåla, der det var temligen högt
till taket, och å hvars väggar fukten perlade ned i små kanaler. Ungefär en aln
från golfvet voro grofva jernnitar inkilade i de mäktiga granitstenarna, och från dem
hängde tjocka jernbojor ned, hvilkas rassel, då de vidrördes, åstadkom frosskak-
ningar i merg och ben. Äfven här syntes lemningar af menniskoskelett, hvilket
berättade om olyckliga fångars tragiska slut.

1 ett hörn på golfvet låg ett fång rutten halm, och å denna nedíades nü
Svan och Lejon,
“Men är det kanske icke bäst, att vi fastnita dem vid hvar sin jernboja der
i muren?“ sade Patrik.
“Jo, för säkerhetens skull kunna vi göra det“, svarade Alrek.
Sedan detta försigtighetsmått vidtagits, hvarigenom lifdrabanterna åtminstone
sluppo att ligga på den af fukten genomdränkta halmen, aflägsnade sig de fyra
sachsarne och slogo dörren i lås efter sig.
Våra tvenne vänner voro således här prisgifna åt hunger, köld och den mest
osunda luft, hvilket allt kändes ännu mera bittert för dem, då de i följd af sina
fjettrar icke förmådde röra en enda lem. Härtill kom något, som giorde deras läge
snart sagdt olidligt, riemligen den omständigheten, att de icke kunde meddela sig
med hvarandra. Deras plågoandar hade lagt kafle i munnen på dem, och huru Svan
och Lejon arbetade med tungan och läpparne förmådde de icke ens en linie skjuta
kaflen åt sidan. Andra, mindre modiga och mera mottagliga för de sargande
känslor och mörka tankar, olyckan fostrar, skulle i ett dylikt läge ha förlorat allt
hopp och gifvit sig helt och hållet öfver. Detta gjorde likväl Icke våra härdade
och unge landsmän. Visserligen såg det kanska mörkt ut för dem, så att de knappast
märkte något annat än fängelse och neslig död framför sig, men huru kolsvart
mörkret än var, mäktade det icke utestänga en och annan liten solstråle, som
banade sig väg fram till de hårdt pröfvade lifdrabanterna. En af dessa solstrålar
var förvissningen om, att de fallit i en rättvis strid, och en annan den tanken, som
trängde sig på dem, att “då nöden är som störst, är hjelpen närmast“. Detta
icke så att förstå, det de skulle ha fruktat att möta döden just nu och vid tanken
derpå varit liksom litet fega för att se den obeveklige liemannen midt i ögonen.
Nej för ingen del. Orsaken, hvarför de grämde sig öfver sitt öde, var den, att de
måhända snart nog skulle låta sitt unga lif vid en tid, då konung och fosterland
så väl behöfde hvaije arm till sitt försvar. Huru mycket skulle de ännu icke kunna
uträtta i tolfte Karoli tjenst, om de blefve fria! Ja, om . . . Och under tiden, som
de låge så der i overksamhet, väntande på en kanske oundviklig död, kämpade
måhända deras kamrater och skure sig lagrar på ärans slagfält.
Dessa och dylika tankar marterade dem långt mera än de lidanden, soin
iörorsakades dem af fjettrarne och fängelsets giftiga luft.
Så försvann eftermiddagen, och qvällen föll på. Då hörde lifdrabanterna
rassel af nycklar utanför dörren, hvilken kort derefter gnisslade på sina gångjern,
och genom densamma inträdde den maskerade, åtföljd af Alrek och Patrik.
Officeren gick fram till fångarne och kände på deras fjettrar. Derefter
undersökte han mycket noga golf och väggar, och då han funnit allt efter önskan,
sade han synbarligen mycket tillfredsställd till sina följeslagare:
“Det är bra. Här finns ingenting, som tyder på någon annan utgång än
genom dörren. Vi kunna således lugnt gå härifrån, men I skolen hålla vakt i natt
der uppe i rummet, tills jag ämnar bryta upp med jungfrun. Då aflösens I af den
truppstyrka, som jag befallt föra de här fångarne till Konow.“

Sägande detta, trädde han tillsammans med lakejerna ut ur fängelsehålan
och låste dörren efter sig.
Svan och Lejon voro således åter ensamma, grubblande öfver det läge,
ödet i en handvändning skapat åt dem. Ack, om de ändå vore fria, då skulle
de,..! Men hvad skulle de då göra? Skulle de kunna taga sig ut ur sitt
fängelse? Omöjligt. Genom den tunga jerndörren skulle de icke kunna komma,
intet lönster fanns, och väggarne voro så fasta och starka, att lifdrabanterna
omöjligen skulle kunna bereda sig utväg derigenom. Och äfven om detta hade
lyckats dem, hade de sedan måst gräfva sig upp genom den hårdt tillfrusna
jorden, och det hade varit ett göra, som öfverstigit deras krafter. Ja, de voro
så säkert inburade, att de, äfven om de varit fria från sina fjettrar, icke hade
kunnat lemna sitt fängelse.
Detta hade de också snart lärt sig inse, och det enda, som de nu med
otålighet väntade på, var det ögonblick, då de skulle få bryta upp för att föras
till Konow. Under vägen dit skulle nog ett eller annat tillfälle yppa sig, af hvilket
de kunde draga nytta för att befria sig ur sina fångvaktares händer.
Under den mest hemska tystnad gick tiden mycket sakta för Svan och
Lejon, men huru långsamt den än kröp fram, var midnatten snart inne.
En stund derefter t}mkte fångarne sig höra ett krafsande ljud till höger
om sig. I början var det mycket svagt,^men sedan blef det allt starkare, och då
och då hörde det plötsligt upp.
När Svan och Lejon först märkte ljudet, trodde de, att det härledde sig
från en ödla eller annat kräldjur, som slingrade sig fram på jagt efter något ätbart
inne i fängelsehålan. Men då det blef starkare och starkare och snart öfvergick
till ett slags tassande läte, insågo de, att det ej gerna kunde förorsakas af ett så
litet djur som en ödla. Till ytterligare förvåning märkte de äfven innan kort, att
ljudet icke kom inifrån hålan uran utifrån densamma.
Kanske ett fängelse till funnes vid sidan om detta, och måhända äfven der
försmäktade någon olycklig fånge, som förorsakade detta ljud, hvilket tycktes
härleda sig mera från en menniska än ett djur.
Huru mycket de båda svenskarne funderade deröfver, kunde de icke komma
till någon klarhet dermed. Orsaken till ljudet tycktes vara och förblifva en olöst gåta
för dem. Hade de blott varit fria och kunnat begagna sig af sin talförmåga, kunde de ju,
om det verkligen vore någon menniska bakom östra väggen, ha meddelat sig med
henne alltid på något sätt. Men nu vore de dömda till att blott höra och hvar för
sig i den djupaste tysthet résonnera öfver anledningen till det allt mera hörbara
ljudet. Just som de på detta sätt lågo och underhöllo sig med sina egna tankar,
tyckte de sig märka, att en af stenarne i den östra källarväggen började ge med
sig för någon osynlig kraft och liksom en dörr på sina gångjern öppna sig inåt
hålan. Vi sade, att de tyckte sig märka det, ty deras ögon hade ännu icke hunnit
helt och hållet vänja sig vid det intensiva mörkret, och de kunde blott otydligt
observera föremålen omkring sig.
De sågo likväl icke miste. Den minst en aln i qvadrat stora granitstenen

öppnade sig nästan ljudlöst allt mer inåt, och genom den derigenom uppkomna
öppningen inströmmade ett temligen klart ljussken till våra bestörte landsmän.
I nästa sekund syntes en mensklig gestalt med en liten blindlykta i handen
krypa in genom öppningen och varligt närma sig de på golfvet liggande lifdrabanterna.
Om dessa varit befriade från munkaflen, hade de brustit ut i ett glädjeskri.
Den inträdande, sena nattvandraren var — den vackra Lisett.
“Varen för all del tysta, mina vänner!“ sade hon. “Jag har kommit för
att rädda eder“.
Härpå kunde Svan och Lejon icke afgifva något svar, såsom läsaren lätt
förstår, och ej heller förmådde de i följd af fjettrarne genom rörelse gifva tillkänna,
huru glada de blefvo öfver denna underrättelse.
Lisett vardt derför mycket bestört och förvånad öfver deras tystnad. Snart
kom hon emellertid underfund med orsaken dertill, ty då hon litet närmare lyste
på dem med blindlyktan, hon höll i handen, upptäckte hon genast, att de voro
belagda med munkafle och snart sagdt smidda i jern. Raskt upptog hon ur ett
af sina djupa klädningsveck en liten knif, med hvilken hon först befriade Lejon och
sedan Svan från munkaflen.
“Ni är en engel, Lisett“, sade Arvid, “en liten älsklig och förtjusande fé,
som himlen sändt till vår räddning.“
“För Guds skull tala då litet tystare!“ svarade hon rodnande. För öfrigt
är nu ingen tid till poetiska utgjutelser. Vaktarne kunna komma hvilket ögonblick
som helst, och inträffar det, äro vi alla förlorade.“
Vid dessa ord reste hon upp de båda lifdrabnterna från deras liggande
ställning och afskar med knifven de band, som höllo deras händer hopsnörda bakom
ryggen. Så snart Erik kände händerna vara fria, fattade han tag i Lisett och tryckte
henne lidelsefullt till sitt bröst. Strax derpå hördes ljudet liksom af en kyss.
“Du vår goda genius“, sade han, hur mitt hjerta klappar af kärlek och
tacksamhet till dig!“ .
“Tycker du då verkligen om mig en smula?“ yttrade hon på tyska, gissande
sig till meningen i Lejons ord.
Svan, som nu först riktigt märkte, att hans präktige stridskamrat fattat eld
och lågor för den vackra och hurtiga värdshusflickan, öfversatte för honom hennes
fråga liksom äfven för henne detta Eriks svar:
“Om jag tycker om dig! Jo, det försäkrar jag dig, min älskling, att jag gör,
men icke en liten smula utan af hela mitt hjerta. Jag är stolt öfver min kärlek,
och känner mig öfverlycklig att veta mig vara älskad tillbaka.“
Han tryckte ännu en gång en brännande kyss på hennes läppar, och det
var med stor möda hon till slut förmådde slita sig ur hans famn.
Då hon ändtligen med saknad var fri, grep hon sig an med att afskära
de snören och rep, som fasthöllo lifdrabanternas fötter. När detta var gjordt,
sökte alla tre med förenade krafter bryta sönder fotbojorna, i hvilka Svan och Lejon
blifvit fjettrade vid muren. Detta hade sig likväl icke så lätt. Såsom vi veta, voro
t

I dessa bojor at jern och dertill fastlåsta medelst err sinnrik mekanik kring Arvids
venstra och Eriks högra fotled.
“Det här blir ett drygt göra“, sade Arvid. “Kanske du har några nycklar
på dig, Erik?“
“Visserligen eger jag ett helt knippe sådana, men jag fruktar för, att någon
af dem passar för detta ändamål.“
Såväl Lejon som Lisett, hvilken underrättats om, hvad frågan gällde, togo
nu fram så många nycklar de hade, men ingen af dessa passade till låsarne.
“Ser verkligen betänkligt ut, detta“, inföll Erik. “Om vi blott hade en
fil, skulle bojorna snart vara af.“
Svan meddelade Lisett detta, och genast var den raska flickan beredvillig
återvända upp till värdshuset och hemta ett dylikt verktyg.
“Men vet ni, bästa Lisett, hvar ni kan finna en fil?“ frågade Arvid.“
“Det vet jag visst det“, svarade hon, “och det skall icke dröja länge, innan
jag är tillbaka.“ Vid dessa ord fattade hon blindlyktan, som hon ställt ifrån sig, kröp nästan
ljudlöst ut genom öppningen i muren och drog stenen i esse.
Hon hade icke väl aflägsnat sig, förrän lifdrabanterna hörde steg ljuda ute
i gången, som förde upp till venstra flygelbyggningen.
‘‘Vaktarne komma“, sade Svan, “och Lisetts räddningsarbete har varit
förgäfves, om vi icke förmå stjela ut ögonen på de ankommande. Fort på med
munkaflarne och likaså med de band och rep, som sammansnört våra fötter!“
Utan att vidare yttra ett ord hjelpte de nu hvarandra med att påtaga sig
de bojor, från hvilka Lisett befriat dem. När detta var gjordt, lade de händerna
flå ryggen och intogo med dessa under sig precis samma ställning, de innehaft
före Lisetts ankomst.
Härpå hviskade Arvid några ord i örat på Erik.
Allt detta skedde på långt kortare tid än den, som åtgått för att berätta
detsamma. När de afslutat detta egendomliga arbete, sattes nyckeln i dörren, hvilken
gnisslande vred sig på sina rostiga gångjern. -- •
Ljuset från en lykta kastade sitt sken midt i ansigtet på lifdrabanterna,
hvilka sågo tre kraftiga sachsare inträda till dem. En af dessa hade varit Alrek
och Patrik behjelplig med att transportera fångarne ned i fängelsehålan, och han
yttrade till kamraterna, sedan han sett sig omkring i den temligen stora källaren,
följande ord :
“Allt härinne är sig likt, som då jag i går afton var här. Vi kunna således
lugnt återvända till vårt vaktrum och invänta morgonen.“
“Men är det inte skäl i, att vi först undersöka fångarnes fjettrar? De kanal-
jerna kanske ha lossat på dem under tiden“, sade en annan.
« t Och sedan bryta de sig måhända ut ur detta fängelse med mer än alnstjocka
murar, menar du!“ svarade den först talande, ‘Lvh nej, de äro i så godt förvar,
vi kunna önska oss; men icke mig emot, om I viljen förvissa eder om, huruvida
de kunnat begagna tiden till något snedsprång.“
Kung Karl dtn uuge hultc, 17 a.

338
De två andra sachsarne gingo fram till fångarne för att se till, att bojorna
gjorde tjenst. “Aha! hvad var det jag sade?“ yttrade nu den, som föreslagit undersökningen.
Han hade fattat tag i Lejons munkafle, och denna tingest, som blifvit ganska
löst tillknuten af Svan, stannade i handen på sachsaren.
Vid dennes yttrande skyndade den tredje kamraten fram.
“Knyt till den fastare!“ uppmanade han. “Jag skall göra sammaledes med
den andre gynnarens.“
Alla tre böjde sig nu ned mot lifdrabanterna, hvilka å sin sida sprungo upp
som lössläppta fjedrar och fattade hvar sin sachsare i strupen, hvarjemte Svan äfven
lyckades fasthålla den tredje. Denna oförutsedda händelse hade så plötsligt inträffat,
att vaktarne totalt kommit ur sitt esse. De darrade af förskräckelse och kommo
icke för sig med något.
“Vi skola lära eder att lägga kafle i mun på folk“, sade Arvid, lyfte den
fiende, han fattat i strupen, på rak arm och kastade honom sedan med otroligt
stor styrka och hastighet till golfvet, der han i följd af slaget blef liggande sanslös.
Den andre sachsaren, som fasthölls af Svan, liksom han suttit i ett skrufstäd, men
som under tiden lyckats draga värjan, måttade nu ett kraftigt hugg mot Arvid.
Vår påpasslige vestgöte märkte likväl faran, och innan den skarpa klingan hunnit
sitt mål, hade han tilldelat sin motståndare ett så bastant slag med knuten hand
midt emellan ögonen, att värjan föll ur sachsarens hand och denne sjelf med ett
stönande läte till golfvet. Några ögonblick derefter voro de fallna bundna och
belagda med munkafle.
För Lejon hade det icke gått så lätt för sig att öfvermanna sin motståndare.
Såsom vi veta, hade han under striden med den maskerade officeren och hans folk
blifvit sårad på flera ställen. Fastän dessa sår voro mindre farliga, hade likväl
blodförlusten betydligt medtagit hans krafter, och då sachsaren var honom fullt
vuxen, såg det i början ganska farligt ut för honom. Erik hade fattat sin man i
strupen, men erhöll dervid ett så häftigt slag i pannan, att han släppte greppet.
I nästa ögonblick hade de båda motståndarne famnat hvarandra, och en häftig
brottningskamp började, som slutade så, att Lejon, hvilken betydligt hindrades af
fotbojan, blef liggande under sin fiende. Denne drog värjan för att med ett kraftigt
hugg för alltid göra slut på lifdrabantens lif. Men just som värjspetsen var på
ungefär en half alns afstånd från Lejons bröst, fick Svan, som nu undanstökat sitt
arbete, se, i hvilken fara kamraten sväfvade. Skyndsamt vände han sig om, och i
samma ögonblick sachsaren skulle stöta till, ryckte Arvid värjan ur hans hand och
tilldelade honom dermed ett bedöfvande slag i nacken, så att han stöp till golfvet.
“Det var sannerligen hög tid, och tack skall du ha för handräckningen“,
sade Erik och tryckte sin väns hand.
“Ingenting att tala om“, svarade Arvid. “Men hur är det med dig, Erik?
