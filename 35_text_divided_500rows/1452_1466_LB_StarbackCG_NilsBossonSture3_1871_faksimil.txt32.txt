riksföreståndaren för att upplysa Nils om motsatsen.
— Hålla vi tillsammans — fortfor denne —
I och jag och min broder, så skall ingen makt i
verlden kunna stå oss emot! Yi äro herrar i Sverige,
och erkebiskopen och hans vänner skola försvinna
lika lätt, som när min broder jagade herr
Erik Nilsson öfver Julita slätt ....
Den segern var en nyhet för Nils, och herr
Erik sparade icke på färgläggning för att göra
den så stor och afgörande som möjligt. När han
slutat dermed och återigen vände sig till det huf-
vudsakliga föremålet för sitt samtal med Nils, nämligen
deras närmare förening sins emellan till ett
fast förbund eller, såsom det på den tiden nämndes,
broderskap, afbröt honom Nils, sägande:
— Eder broders seger gläder mig högeligen,
och är det edert allvar med den förening, om hvil-
ken I hafven talat till mig, så skolen I finna mig
dertiil redobogen, så mycket mer, som då fred
och lugn skola återvända utan vidare blodsutgjutelse
och konung Carl, när han för godt finner,
kunna återvända i sitt rike ....
— Konung Carl — log herr Erik — hvad
menen I herr Nils, tala vi icke här uppriktigt med
hvarandra? .... Jag säger eder det fritt ut, jag
är af den mening, att konung Carl ej mera mäktar
bära Sveriges krona med äran, och derför ....
ja jag vill öppna mitt bjerta helt och hållet for
eder, ty I ären väl värd att höra min innersta

tanke om detta rike och dess väl... . här kan
icke finnas någon konung, och allra minst en infödd
svensk! Hvarför .... frågen I? . . . . Jo der-
för, att här äro för inånga mäktige i landet. En
infödd svensk konung är detsamma som ständigt
inbördes krig. Nå val, en utländsk konung vill
jag lika litet hafva, som I och hvilken som helst
ärlig svensk man. Men hvad återstår då . . . .?
Nils studsade. Det var samma tal, som den
gröne riddaren hade fört, och om hvars sanning
han äfven sjelf var lifligt öfvertygad, ehuru- han
satte den gamle konungen såsom den lämpliga öf-
vergångslänken till denna samhällsform. Herr
Erik märkte, att hans tal gjorde intryck, och fortsatte
derför med mera frihet.
— I finnen det sjelf, herr Nils .... det är en
styrelse utan konung, en riksföreståndare med laglig
makt, men icke större, än att han och riket
undgå furorna af den retade afundens stämpiingar
och de inre strider, som, Gud bättre, nu hota att
sönderslita folk och land! Hafver jag icke rätt,
herr Nils, och om sä är, hvarför icke låta talet
blifva verklighet, hvarför icke förena oss med hvarandra?
.... Jag vill såsom rikets föreståndare
unna eder lika väl som min broder större makt,
än någon konung skall förmå gifva eder, ja, hvarför
skulhn I icke kunna stå som höfvidsman för
hela landet här norr om Mälaren med Westerås
till edert hufvudsäte, liksom min broder skulle med
samma makt förestå de södra länen med Kalmar
till hufvudstad . . . . ?
Hade herr Erik i botten känt den man, med
hvilken han talade, skulle han aldrig hafva framkastat
så lysande förespeglingar. Dessa i och för
sig gjorde med ens Nils Sture afvogt stämd, äfven
om han till en början tycktes lyssna till talet om
omöjligheten af ett konungadöme i Sverige under
de förhållanden, som genom föreningen med Danmark
utbildat sig. Nu skyndade han att upplysa

HERR ERIK OCH NILS STURE MÖTÅS. 423
herr Erik om den villa, hvari han befann sig, med
afseende på så väl Nils sjelf som allmogen.
— I bafven talat uppriktigt — sade han —•
och derför skolen I hafva ett uppriktigt svar. För
konung Carl har jag gripit till vapen och allmogen
med mig, och endast i hans namn kunna vi
förenas, herr Erik!
Orden uttalades med ett så fullkomligt lugn
och ett så djupt allvar derjemte, att herr Erik
fann genast omöjligheten af hvarje försök att åstadkomma
en ändring.
— Men jag står lika fast vid mitt beslut, som
I vid edert! — var det enda, han yttrade.
— Så blifva vi dock till sist fiender, herr
Erik! — genmälte Nils.
— Bättre dock att nöja sig med det mindre
i sämja, än att fika efter allt under strid!
Ett egendomligt leende drog dervid öfver Nils
Stures anlete, medan ur hans blick lyste det rena
medvetandets tro, den fasta viljans eld.
— De faror, som jag gått och går tillmötes,
är jag väl förtrogen med, herr Erik — sade han
— jag har vigt mig in till döden, men allt måste
jag vinna, hela riket måste förena sig med mig,
ty ett styckadt Sverige är Syeriges död ... . Derför
ligger ingen lockelse för mig i det mindre, som
I hafven bjudit .... Min väg går till konungen,
och den som icke är med mig, han är emot mig.
Der hafven I mitt svar, herr Erik Axelsson!
— Som I viljen, herr Nils Sture .... svärdet
må afgöra saken oss emellan!
Mörk lemnade Erik med dessa ord högkoret.
Nils såg länge efter honom, huru han aflägsnade
sig genom de höga hvalfven, tills slutligen pelarraden
bortskymde honom. Derefter lemnade han
afven sjelf kyrkan.

VIII.
Den blågula fältbindeln.
Nattens skuggor sänkte sig öfver erkebiskops-
staden, der så småningom bullret af de många
svennerne och bondehären tystnade. Nils Sture
satt ensam i sitt rum i erkebiskopshuset. Sten
Sture, med hvilken han haft ett långt samtal om
qvällen, hade lemnat honom, men tankarne, de
tunga, dystra, hvilka företrädesvis välja nattens
mörker för att rätt kunna qvälja menniskans hjerta,
lemnade honom icke.
Han genomgick allt, som på ett eller annat
sätt stod i beröring med det stora mål han föresatt
sig, så väl det som hörde till taflans ljus-, som
hennes skuggsida-. Men när han det hade gjort,
följde en annan kedja af tankar, hvilka alla från
olika sidor stormade an mot honom med den frågan:
„har du blifvit din uppgift för lifvet trogen?
har du hållit dina löften ?“ Derunder flydde honom
sömnen, och ännu långt efter midnatt satt
han der och lyssnade till talet från gamla minnen,
talet från längesedan förstummade läppar.
Och väl spred sig dervid öfver hans själ en känsla
af outsägligt vemod, när han besinnade, hvil-
ket öde som kunde drabba detta ljusa, hulda,
starka och kärleksvarma väsende, hvilket slutit sig

intill honom att dela lifvets fröjder och sorger, —*
om han skulle falla i striden. Ack, lifvets sorger
hade hon i rågadt mått fått smaka .... skulle väl
någonsin dess fröjder för henne blomma?
Men han såg upp mot himlen, som strålade
mot honom i aU sin herrlighet, och blicken i hans
öga tolkade hans hjertas bön till honom, i hvars
mäktiga hägn han stälde sitt eget liksom Sveriges
öde. Först mot morgonen lutade han sig ned på
sitt läger och fick ett par timmars hvila.
Han väcktes af en småsven, som anmälte, att
Erik var kommen och hade vigtiga bud med sig.
Nils sprang upp, och några ögonblick derefter stod
den trogne svennen framför honom.
— Har liknar sig till blodig lek, förr än någon
kunde det ana — sade han — en mäktig riddarehär
är på väg till staden, och är jag ej illa
underrättad, så är det herr Erik Carlsson och herr
Erik Nilsson, hvilka föra den an.
Nils mottog underrättelsen med lugn.
— Ett möte med dem hade jag knapt väntat
— yttrade han — och föga rustad är jag till
sådan strid, men de ädle herrarne skola få sin
vilja fram .... Låt blåsa till uppställning, Erik
och säg till herr Sten, att han kommer till mig.
Erik försvann, och det dröjde ej länge, förr
än trumpeter och trummor förkunnade tör den
slumrande staden, att något ovanligt var på färde.
Herr Sten infann sig SDart och hörde med förvåning
fiendens oväntade tåg mot Upsala.
— Hvad är din mening? — sporde han —
skola vi möta dem, eller icke?
— Vi måste strida! — svarade Nils.
— Tänk dock på det unga, oöfvade folket . . . .!
— Faran af en olycklig strid är mindre, Sten,
än om vi med nesa fly .... vi måste deran i Guds
namn, och jag litar på dig, om min stund i dag
skulle vara kommen.

Sten räckte honom handen till svar.
Under tiden samlades de bergsmän, som be-
funno sig vid hären, i erkebiskopshuset och inträdde
till herr Nils, som helsade dem med värma
och omtalade, livad som var att vänta. De
bepröfvade männen tycktes taga saken helt lugnt,
ondast en af dem yttrade, att det hade varit godt,
om de hemmavarande hunnit ned, så kunde man
hafva gjort slut på leken med ens.
Medan man samtalade härom, kom en små-
sven in i rummet och anmälde, att en sven från
Brita Stensdotter önskade tala med herr Nils, och
då denne gaf sitt bifall dertill, infördes fru Britas
sven. Han anhöll å sin frus vägnar om säker lejd
för henne att färdas genom Upsala norrut till Örb}7,
der hon skulle sammanträffa med sin man herr
Oustaf Carlsson. Det var naturligt, att Nils gerna
skulle vilja efterkomma den förnäma fruns begäran,
huru svårt det ock fölle sig att beröfva sig
äfven det minsta antal af de för den stundande
striden behöfiige svennerne. Sten, som mer än väl
insåg detta, och som dessutom gerna ville begagna
tillfället att träffa sin moder, yttrade då, att han
ansåge for bäst, att hans fru moder dröjde i säkerhet
i staden, tills striden vore utkämpad, något
som äfven hon sjelf — det var han öfverty-
gad om — skulle föredraga, när hon finge veta,
huru allt förhölle sig. Och han följde med sin
moders sven till hennes herrberge.
Fru Brita Stensdotter hade sent föregående
afton, tillsammans med Brita Thuresdotter och Ingeborg,
kommit sjöledes till staden. Herr Erik
hade med sitt följe stigit i land något sydligare,
emedan han hade brådt att sammanträffa med herr
Nils, och den fullkomliga vindstilla, som rådde,
gjorde, att båtarna endast ytterst långsamt kunde
drifvas fram. När de ändtligen hunno stranden
och kommo upp i staden, ansåg fru Brita det vara

för sent att sända bud till herr Nils. Icke ens
sin son ville hon störa, utan beslöt att afbida morgonen.
Hon befann sig jemte jungfru Brita i ett inre
rum, när Ingeborg, som stod vid fönstret i det
yttre, hastigt lemnade detta och skyndade ut. Fru
Brita ämnade just fråga, hvad som stod på så häftigt,
då dörren öppnades och hennes son steg öf-
ver tröskeln. Den gamla frun sammanknäppte sina händer,
och glädje och stolthet på en gång lifvade hennes
ädla drag, när hon såg den ståtlige riddaren, som
stod der i full härbonad med den blågula fältbindeln
öfver axeln. På hjelmen svajade en hög fjäderbuske
äfvenledes i blått och gult.
Jungfru Brita Thuresdotter rodnade som en
ros, men såg derunder så segerglad upp på sin
riddare. Dessa färger, hvad betydde de väl annat,
än att hennes kärlek utgjorde riddarens lycka?
— Gud signe dig, min son — sade fru Brita
och skyndade att sluta honom i sina armar, hvarpå
hon leende tiilade, i det hon pekade på fältbindeln
— jag menar att de der färgerna förtrollat
dig Sten, eftersom du bär dem på din hjelm.
— Ja — svarade Sten — I hafven rätt, moder
kär, de hafva förtrollat mig, de påminna mig
om min sol och min Uimmel, för dem vill jag lefva
och dö! Och jungfru Britas kind blef dubbelt rödare
och hennes leende dubbelt ljufvare. Herr Sten
gick fram och tattade hennes hand, och äfven hans
öga strålade och hans mun log.
— I hafven vuxit till i fägring, stolts jungfru,
sedan vi sist sågo hvarandra . . . .!
— Det var på bröllopet i NyköpiDg! — inföll
jungfru Brita raskt.
Och dervid tryckte han krampaktigt hennes
hand. Bakom dörren till ett angränsande rum stod

Ingeborg och såg och hörde allt, såsom hon trodde.
Och hon var så hvit om kind, som om hon betäckts
af nyfallen snö, och hennes bröst häfdes så
oroligt, som om lifvets svåraste storm derinom
lekte sin dödsdans. Dock såg hon icke, huru riddarens
kind äfvenledes bleknade och vardt hvit
som snö, när den sköna jungfrun nämnde bröllopet
i Nyköping. Hon hörde honom blott säga
ännu en gång, och hon tyckte, att han suckade
dervid: — Ja, den gula färgen och den blå, de skola
följa mig till lifvets slut!
Och hvad hon hörde, och hvad hon såg, —
det var ju dock tillräckligt for att bevisa henne
fåfängligheten af hennes sköna dröm om riddarens
kärlek. Der stod hon, den lyckliga, med det stolta
segerleendet på sin svällande läpp, hon som verkligen
egde hans kärlek. Och lifvets tafla, som fordom
log mot henne i sin skönaste färgprakt, var
liksom förbytt. Allt var ödslighet, mörker, köld.
Blodet blef till is i hennes ådror, en darrning
genomilade henne, hon stod liksom i sin öppnade
graf.
Då hördes åter trummorna gå ute i staden,
och trumpeterna smattrade. En flock fotfolk tågade
förbi. r
Och riddaren med den blågula fältbindeln omfamnade
sin moder, tryckte sin kärastes hand och
skyndade bort.
Nedanför på gatan höll hans stridshäst. Huru
skön, huru herrlig var ej den unge riddaren att
skåda, när han svängde sig upp i sadeln ocb, ännu
en gång helsande uppåt fönstren, sprängde af.
Men plötsligt stannar han. Det eldiga djuret
måste vända. Ingeborg drog sig förskräckt tillbaka.
Riddaren höll just nedanför det fönster, der
hon nyss stått och sett ut efter honom, och hans
anletsdrag utvisade den häftigaste inre rörelse.
Men dörren slogs upp, och jungfru Brita störtade

in och fram till fönstret samt vinkade med handen
åt riddaren till afsked.
Så smattrade trumpeterna igen, och nu sprängde
riddaren bort på fullt allvar.
— Det är en riddare det — sade jungfru
Brita — ja alldeles efter mitt sinne, säg är han
icke, Ingeborg?
Ingeborg kunde knapt återhålla sina tårar,
men hon gjorde våld pä sig för att svara, och den
glada jungfrun, som för öfrigt icke hade många
tankar att utbyta med'eD, hvilken hon betraktade
såsom en öfvcrvunnen medtäflarinna, lemnade i öf-
vermåttet af sin hänryckning rummet.
Nu tågade skara efter skara förbi fönstren
gatan framåt och pä afstånd hördes hofslagen af
de på angränsande gator fram ridande ryttarho-
parne. Och med ljudet af krigsmusiken vidgades
tankens synfält, och det blef så trångt derinne i
det låga rummet. Väggarne liksom krympte tillsammans
och tycktes vilja pressas ihop omkring
den sörjande, men i sin sorg bländsköna jungfrun.
Plötsligt spratt hon till och for upp. En djerf
tanke föddes hos henne. Hon såg sig beslutsamt
omkring. I rummet hängde åtskilliga kläder, tillhörande
herr Eriks småsvenner, hvilka ännu på sin herres
befallning qvarstannade i staden hos fru Biita, sedan
han sjelf nödgats begifva sig åter till Stockholm.
Ingeborg mönstrade med blickarne dessa
drägter. Men hastigt nedtog hon en och iklädde
sig den, tryckte en barett på hufvudet och skyndade
ut.
Hon stod en stund villrådig, hvarthän hon
skulle vända sig, men så begaf hon sig framåt den
sandås, der sedan Gustaf Wasa bygde Upsala slott
cch hvarifrån hon hade en vidsträckt utsigt öfver
slätten nedanför. Här och der växte några buskar,
och bakom en sådan naturlig häck tog hon plats.
Den fiendtliga hären, som var vida öfverläg-

sen Nils Stures till antal och styrka, var redan i
antågande. Främst kommo ryttarne i en lång linie,
och när solen sken på de blanka harnesken, såg
det ut, som om en silfverflod rullat tram öfver
slätten. Der bakom följde den bondehär, som de
erkebiskoplige förstått att draga med sig, och
spjuten gingo som en rörlig skog tätt efter silfver-
floden. Det hela framskred helt sagta. Man kunde
tydligt urskilja de stolte riddarne med Wasa- och
Oxenstjernevapnen, hvilka redo framför ryttarlinien,
en framför hvardera flygeln. Synnerligen utmärkte
sig herr Erik Carlsson genom sin stolta hållning
och sitt kämpaskick.
Men nu blef Nils Stures bondehär synlig. En
lång rad af spjutspetsar ormade sig fram och, sedan
den kommit upp på linie, började den sagta
röra sig framåt. I spetsen red en högväxt riddare
med svart och hvit fjäderbuske. Det var herr Nils
Sture sjelf, omgifven af några få till häst. Och
nu blef det med ens lif i den sagta framskridande
fiendehären. Herr Erik Carlsson svängde sitt svärd;
det sken som en solstråle i hans hand, och det
började rassla och dåna vid ryttarliniens anlopp.
Det var som om det stora hafvet kastat upp en
mäktig våg öfver jorden. Den rullade fram som
för en stormvind så bred och spänstig, och man
väntade i hvarje ögonblick att få se skummet
fradga der framför, fastän skiftande i blodrödt i
stället för hvitt.
Då smattrade plötsligt trumpeterna bakom
Nils Stures bondehär, och riddaren med den blågula
fältbindeln störtade tram i spetsen för en ryttarehär.
Han svängde med en väl ordnad rörelse
omkring fotfolkets flygel, bredde ut folket i en
linie, snabbt men lugnt och säkert, som när en
arm sträckes ut och sammanknyter sina muskler
till ett kraftigt slag, och så blåste åter trumpeterna
till anfall.
Då är det sagdt, att riddaren med Wasa-

vapnet vid åsynen häraf höll inne sin häst och att
hela fiendehären för ett ögonblick höll stilla, liksom
hade Nils Stures ryttare växt upp ur jorden
och slagit sina fiender med skräck. Man såg Wasa-
herren hastigt skynda bort till riddaren med Oxen-
stjernevapnet. Men ögonblicket derefter blåstes
det till anfall äfven från deras sida, och med brak
och gny stormade ryttarne fram mot hvarandra.
Ingeborg kunde knapt andas, der hon stod
och såg det dystra och dock hänförande skådespelet.
Hennes blickar följde med oafvänd uppmärksamhet
den blågula fjäderbusken, som litet emellan
bortskymdes af de blixtrande svärden. Det
var ett tornerspel af gripande art, der visserligen
icke hon eller någon annan stolts jungfru skulle
utdela segerpriset, utan Sveriges folk, som på
samma gång hade stridens dom i sin värjo. Lif-
ligt klappade hennes bjerta, och innerligare fram-
suckades icke en bön, än från henne nu för lycka
och framgång åt Sveriges stridsmän.
Snart derpå möttes äfven fotfolket, och härropen
stego mot skyn.
Plötsligt bortskymdes utsigten för henne af
tvenne män, som kommo gående och stälde sig ett
stycke framför den häck, bakom hvilken Ingeborg
stod dold. Den ene var svartklädd, den andre bar
bondedrägt. Den förre var till ytterlighet mager
med ett mörkt, blekgult ansigte; den senare hade
en lömsk, lurande blick, men liknade till åthäfvor
och hållning en krigare.
De samtalade ifrigt med hvarandra, men Ingeborg
fästade sig icke till en början dervid, förr
än namnet Sture nådde hennes öron. Då drogos
tankarne bort Irån stridsbullret i fjärran, och hon
lyssnade med ens uppmärksamt till hvad de båda
männen kunde hafva att säga.
— Föga känna vi hvarandra — sade mannen
i bondedrägten — men de som hafva samma
fiender bruka lätt bli goda stallbröder.

Den magre nickaie dertill ett tyst medgif-
vande. — Kräfver ditt handtverk ett godt handtag
.— fortsatte bonden — så kan du lita på mig!
— Slikt skulle kunna hända! — svarade den
svartklädde. — Och med gåfvor och gengåfvor varar vänskapen
längst .... Hvad är ditt yrke ?
— Jag är bårdskärare .... mäster Lukas är
annars mitt namn, och jag hade under gårdagen
lyckan att komma till tals med riddaren derborta,
han med de svarta och hvita färgerna .... jag
menar att hvad jag hade att säga var värdt något
vänner emellan.
Bondens öga for granskande och genomträngande
öfver den spenslige mannen, som talade så
ödmjukt och såg på det hela taget så enfaldig ut,
ehuru hans blickar tycktes till naturen vara skarpa,
som dolkspetsar. Granskningen tycktes medföra
en viss tillfredsställelse, antingen det nu är så, att
likartade lynnen hafva en inre frändskap, som
' snart nog och liksom instinktmessigt låter dem
känna hvarandras halt och verkliga värde, eller
att något drag i den talandes anlete, som ej lät
sig tvingas in under den antagna och för Öfrigt
väl spelade enfalden, sqvalirade om hvad som
skulle fördöljas. Ett leende drog sig öfyer bondens
läppar, och han sade:
— Topp, mäster Lukas, efter det nu skall
vara så, men eljest tror jag, att vi icke i dag se
hvarandra första gången .... nå, nå, namnet kan
vara som drägten, när man ändrar tjenst, så ändrar
man ock rock, det är nu en sak för sig, som icke
kommer mig vid .... Men har jag icke sett eder
följa fru Brita på Hammar stad som hennes sven,
sä vill jag icke gifva mycket för min skarpa blick.
Hej, gamle gosse, häng icke läpp för det------ här
väntar oss nog ett stycke arbete, der den ene kan
tränga till hjelp af en god vän!

DEN DLÅGULA FÄLTBINDELN. 433
— Yid alla helgoD, hvad I fören för ett gudlöst
tal, min gode man — inföll bårdskäraren och
såg helt ängslig ut — jag har i all min dar icke
lagt min hand vid annat an sax och rakknif....
nej vid helgonen, jag det har .... Men det haf-
ven I rätt uti, att här nog väntar arbete, för mig
åtminstone ....
Bonden mumlade något i skägget och såg listigt
på bårdskäraren, som om han velat säga: „jag har
dig nog i mina garn, du gamle räf, så mycket du
än söker svänga dig!“ Högt yttrade han:
— Mannens ansigte kan bedraga, det hafven
I nog rätt i, mäster Lukas .... och jag, som har
mitt märke på den svarte och hvite der borta, jag
kan så icke skada eder, om jag säger honom,
hvem jag tror eder vara .... Det är godt, mäster,
ganska godt!
Mäster Lukas hostade till, synbarligen besvärad,
och i hans ödmjuka och inställsamma leende,
när han besvarade detta yttrande, kunde väl en så
skarp iakttagare och menniskokännare, som bonden
tycktes vara, finna den röjdes bemödanden
att afiägsna från sig faran eller att icke onödigt
reta den, som genomskådat honom och höll hans
öde liksom i sina händer.
— Skada mig! — hostade han — nej visst
icke, min gode man, visst icke, jag skall nog vinna
den stränge riddarens förtroende------ men hvem
ären så I, som står så väl hos herr Nils och låter
honom svänga svärdet, utan att I ären vid hans
sida? Nu korsades de båda männens blickar. Måhända
genomskådade de hvarandra. Dock tycktes
bonden halva eller åtminstone sjelf tro på, att han
hade öfvertaget. Han blinkade med sina klippska,
genomträngande ögon och sade med ett elakt småleende:
— Jag går min egen stig, mäster, och kan
väl hända, att jag gagnar mera^ på den, än om jag
III 28

nu ginge vid riddarens sida .... Men etter som
nu våra vägar hafva fört oss tillhopa, så lärer det
väl vara så, att jag kan tränga till hjelp af eder,
lika väl, som I af mig, och dermed väl, mäster.
Se der! — Han gjorde ett uppehåll och såg utåt
fältet och skogen, som här på något afstånd sköt
fram i en vinkel ■— se der, mäster .... jag menar,
att dansen tager en vändning åt oss till!
Så var det ock. En afdelning af det fiendt-
liga rytteriet hastade med lösa tyglar längs utefter
skogsbrynet, häftigt förföljd af riddaren i den
blågula fältbindeln med ett fåtal svenner, hvilkas
antal med hvart ögonblick förminskades, i det deras
hästar ej förmådde mäta sig med riddarens i
styrka och snabbhet.
