tal och miner har här ingen förändring skett, sedan
jag sist drog in i konungens, min herres,
gård. — Nej, vän Nils, här är sig allt likt! — svarade
Thord med en axelryckning.
— Så kommer jag nu såsom alltid olägligt
till konung Carl!
— Ja, Nils — svarade Thord och tryckte
varmt vännens hand — du kommer olägligt! Jag
vill det icke förhålla. Och likväl — tilläde han
— behöfde min herre nu mera än någonsin hafva
trogne män omkring sig. Men haf tålamod, Nils,
de tider kunna väl komma snart nog, menar jag,

då ett annat mottagande väntar dig af konung
Carl! Nils log, men sade intet, och Thord tilläde:
— Jag har förnummit underligt tal från mötet
i Halmstad och om hvad de gode herrarne der
hafva haft för händer.
— Känner konungen något derom?
— Nej . . . och hvad jag blott ovisst vet att
säga, kan jag ej framföra till honom, viil knappt
tro derpå sjelf!
— Måtte blott icke kung Carl för sent vakna
ur sin blindhet . . . Jag menar, att han väl kunde
tränga till ett ord af sin gröne riddare. Har han
ännu icke synts till vid konungens hof?
— Nej . . . det är, som om han hade blåst
bort i samma ögonblick, som kronan lyftades på
min frändes hufvud. Dock är han sjelf icke af
den meningen, och lyckan har äfven följt honom
så skenbarligen, till och med i de minsta småsaker,
att han väl kan frestas att lita på henne ensamt,
hvad så hän må töretaga sig, och icke så
mycket se sig om etter rådgifvare. Naturen sjelf
tyckes vara honom blid och uppfylla hans minsta
önskan. Du minnes väl sjelf, huru regnet föll i
strida strömmar efter en långvarig torka, när vi
kommo öfver från Finland efter konung Christofers
död! Så har det varit alltsedan, och i Norge, likasom
det varit här. Der hörde jag allmogen säga,
när vi drogo in sunnanfjälls, att på tjugo år hade
icke varit så god äring, som sedan de beslöto taga
kung Carl äfven till sin konung. Det förundrade
dem ock högeligen, när vi drogo öfver Dovre nordanfjälls
hän . . . det var vid Mårtensmessotiden nu
sistliden års . . . att der finna farbar väg, der man
för snö skuld icke plägade komma fram med häst.
Nils kunde ej återhålla ett leende vid denna
beskrifning, ehuru han inom sig visserligen tänkte
uppå, huru lätt denna blinda tillit till sin lycka
kunde leda äfven den förträffligaste man i för-

derfvet och liksom göra honom hård för sina bästa
vänner, hvilka hade endast hans sanna väl för
ögonen och icke ville nedlåta sig till hopens blinda
smicker. Något af dessa tankar skimrade väl igenom
hans leende, ty Thords blick hvilade forskande
på honom, i det han fortsatte:
— Ännu märkligare var det, när vi efter kröningen
lemnade Trondhjem. Kungen ville hem till
Sverige och beslöt rida utefter Thyra-elf allt öster
ut till svenska gränsen. Alla afrådde honom der-
ifrån. Bönderna sade, att det var omöjligt komma
fram den vägen. „Den var icke född“, sade de,
„som mindes, att hon bar så års, först vid faste-
gångstiden, då hon fyldes med snö, kunde hon beläggas
med is, men af klart vatten frös hon aldrig.
“ Men kungen svarade, att Gud och S:t Olof
nog skulle hjelpa honom till Sverige igen, och så
redo vi, och när vi kommo till elfven, låg hon frusen
som den klaraste kristall, och på fem timmar,
du må tro mig eller icke, Nils, tillryggalade vi en
väg, som eljest räknas för tre dagsled. Dagen efter
gick elfven åter klar, och Norrmännen, som
följt till gränsen, fingo en högst vådlig återfärd . . .
Hvem har väl en sådan lycka, Nils! Och skall hon
leda min frände i förderfvet, så må man väl säga,
att hon leder honom dit på ett sådant sätt, att
han icke kan ana oråd . . . Dock vore det lyckligt,
om någon funnes, som kunde öppna hans ögon . . .
jag förmår det icke!
— Drottning Karin! — hviskade Nils.
— Nej — genmälte Thord och skakade på
hufvudet — nej . . . det tyckes nästan, som om
äfven hon icke mera hade samma tillgång till min
Irändes öra som fordom . . . Men hvad så än må
ske, Nils — tilläde han och fattade åter vännens
hand — vårt löfte står fast, vi blifva konung Carl
trogne i med- och motgång, och ej blott i hans,
utan äfven när motgången rör oss sjelfva, äfven
då, när den kommer från konungen.

— Jag är mitt löfte trogen, Thord! — svarade
Nils med fasthet, ehuru hans kind och öga
flammade af en låga, som tydde på undertryckt
harm. — För Sveriges skuld är jag konungen trogen,
toge han ock mitt lif!
Med ett uttryck af djup rörelse tryckte Thord
den hand, som han höll i sin. Och likväl kunde
icke han, som lefde inom kretsen af den glans,
hvilken utstrålade från hans lycklige och mäktige
frände, fullt uppskatta, hvad det ville säga atkför-
blifva trogen mot honom, som sjelf svek, att icke
draga sig undan från deD, som uppenbarligen gaf
förakt och glömska till lön för vänskap och kärlek.
I detsamma kom herr Ove ut från konungen.
Han stannade ett ögonblick och kastade en stod,
utmanande blick på Nils, men konungen visade
sig på tröskeln till det inre rummet, och Nils gick
fram emot honom. Herr Ove gick och äfven Thord,
så att Nils och konungen blefvo ensamme.
Ett eget, obeskrifligt minspel visade sig i konungens
anlete, när hans ega fästades på Nils.
Ett begär att draga sig tillbaka och försvinna samt
undvika riddarens närvaro tycktes vara det bestämmande
hos honom, utan att man kunde säga
om det var af harm och ovilja, eller om det var
sjelfforebråelser, som drefvo honom. Man kunde,
när man såg den snabba, oförklarliga skiftningen
i hans anlete, komma att tänka på den sanning,
som de gamla sagorna vilja uttrycka under bilden
af riddaren, hvilken blifvit bergtagen. Skönheten
hos bergkungens dotter, prakten och glansen i
hennes faders salar ha dårat hans sinnen, och
han har druckit ur glömskans horn. Fader och
moder och allt, som en gång varit honom kärt, har
bleknat bort och han har ingen ro, om han icke
får störta sig in allt djupare i lustarnes lek. Men
hvilken kraft än mjödet haft, och hur djupt han
än druckit ur glömskans horn, förnimmer han dock
någon gång, att det gamla hjertat slår i hans

barm, visserligen allt svagare och otydligare, men
det slår dock, och då slites han mellan minnet
och det närvarandes berusning, mellan det bättre
och det sämre i hans väsende; — en vanlig sak,
men som i riddarvisan ikläddes sin tids drägt.
Något sådant var det, som låg uttryckt i konungens
ansigte. De stora ögonen sågo på riddaren,
och dock var det, som om de icke ville se
på honom, och läpparne rörde sig, som om de
velat tala, ehuru intet ord kom fram. Men blott
ett ögonblick varade denna skiftning, detta tecken
till en strid på djupet i hans själ, icke längre än
dallringen på vattenytan efter en ditkastad sten.
Så bredde sig ett kallt och stenhårdt lugn öfver
de vackra dragen, och hans blick hvilade på Nils
med en skärpa, som i sjelfva verket utvisade makten
af den förtrollning, under hvars inflytande han
befann sig, men icke hade det syfte, som den yttre
betraktaren måste gifva densamma.
— Hvad viljen -I, Nils Bosson? — sporde han
med en röst så främmande och kall, att det fordrades
hela den tilltalades välde öfver sig sjelf för
att kunna bibehålla sin fattning.
— Jag kommer för att göra redo för, hvad
jag på edra vägnar uträttat i Finland, herre konung!
— svarade Nils.
— Godt — återtog konungen och slog upp
med handen — berättelsen derom kunnen I meddela
min kansler! Yiljen I så något mera?
Nils hann icke besvara konungens spörjsmål,
förr än den yttre dörren öppnades af Thord Bonde,
och biskop Magnus Tavast inträdde. Det var en
gubbe af det mest vördnadsbjudande yttre. Hans
höga panna, hans fårade kinder och långa, silfver-
hvita skägg talade om en hög ålder, på samma
gång som det högburna hufvudet och den raka
hållningen utvisade, att det var en kraftfull ålderdom.
Men voro gubbens anletsdrag ädla och
stränga, så upplystes de af ett par ögon, så from-
II 5

ma och milda, att det hela väckte förtroende och
kärlek lika mycket som vördnad.
Det var den gamle, nu nära hundraårige biskop
Magnus Olofsson Tavast i Åbo, en af Finlands
utmärktaste medeltidsbiskopar, som till och
med en gång var i fråga att intaga Upsala erke-
biskopsstol och hade förestått Åbo stift sedan år
1412 eller allt sedan drottning Margaretas död.
Han hade således den rikaste erfarenhet af den
förflutna tidens händelser och åtnjöt ett allmänt
och i allo förtjent anseende. Nu var han återkommen
från Halmstad, der han varit en bland
de utsände svenske ombuden på mötet.
När han inträdde, gick konungen med vänlighet
emot honom och förde honom in i det inre
rummet. Thord Carlsson gick åter ut, och Nils
stod ensam qvar vid fönstersmygen, öfverläggande
med sig sjelf, om han skulle afbida slutet af biskopens
samtal med konungen och sedan få komma
närmare till tals med honom, eller om han
skulle aflägsna sig. Han bestämde sig dock för
det förra. Han ville tala ett ord på allvar med
konungen, och läte han nu tillfället dertill fara,
så kunde ingen veta, när det härnäst erbjöde sig.
Men i rummet innanför talade konungen och
biskopen med hvarandra.
— Jag vet eder skada, herre konung — sade
den gamle och suckade djupt — och om jag tiger
eller talar gör jag lika illa.
— Underligt tal är detta, biskop Magnus! —
sade konungen och log, i det han tilläde — det
är ej, menar jag, så farligt, som I tagen det.
— Jo, jo — suckade biskopen — en ed bjuder
mig att tiga, medan en annan ed, den som
jag svurit min konung, bjuder mig att tala. Herren
straffe mig, gamle man, att jag icke visade
ifrån mig det förtroende, som ej kunde gifvas mig
utan att göra mig till menedare ... Ty det anade
jag ej, herre konung, att hemligheten gälde eder!

DEN HUNDBAÅRIGE BISKOPEN. 67
Konungen såg förvånad på biskopen, men
ville icke afbryta honom med ett spörjsmål, och,
sedan biskopen hemtat sig efter den första rörelse,
som bemäktigade sig honom, då han stod ansigte
mot ansigte inför sin konung, fortsatte han:
— Här är förräderi å bane!
— Förräderi! — utropade konungen, men
med en blick och en min, som tycktes säga, att
han icke fattade, eller icke ville fatta, hvad som
sades. — Ja — genmälte biskop Magnus. — Men
när jag väger ed mot ed, så synes det mig, att
den till min konung binder mig mera än den, som
aflockades mig för att sedan vinna mig till med-
svuren . . . Jag vill nu säga eder allt.
— Det månden I, om jag skall tro eder —
yttrade konungen.
— Yore jag blott viss derom, herre! — Jag
kunde inskränka mig till en blott varning och anse
mig hafva gjort nog för att freda mig för mitt
samvetes kraf. . . Men då jag säger eder allt, sker
det för att rätt öppna edra ögon, om Herren gif-
ver mig kraft dertill, och visa eder, hvilken fara
I löpen, om I icke i tid rätten eder och tagen
eder till vara för dem, som I veten vara edra fiender.
Detta mitt uppsåt må näst uppfyllandet af
min ed till eder uppväga brytandet af eden till
de sammansvurne. Konungen blef synbarligen mörk i hugen vid
biskopens ord. Men denne fortfor:
— När vi redo från Halmstad och allt var
lyktadt der, kom herr Nils Jönsson att rida vid
min sida, och sedan vi talat om mötet och om
den fred, som vi, är det så Herrans vilja, skola
komma att njuta af, började riddaren tala om,
huru vi här hemma skulle vinna ett godt regemente.
Mitt svar på riddarens spörjsmål gaf
anledning till, att han sade mig, hurusom vid
sidan af de offentliga förhandlingarne i Halmstad

äfven hemliga sådana förebafts, och, sedan han
bundit mig med ed, uppenbarade han för mig,
hvilket beslut som sålunda blifvit fattadt.
— Sägen det snarliga ut, vÖrdig fader! —
påskyndade konungen, dä biskopen gjorde långa
uppehåll i sitt tal. — Hvilket hemligt beslut hafva
så de sammansvurne fattat?
— Att skilja eder från Sveriges rike, herre
konung! — genmälte biskopen.
— Skilja mig vid riket, vördig fader? — utropade
Carl, och ett stolt leende flög öfver hans
anlete. — Hafva edra öron fattat rätt, hvad riddaren
sade eder?
— Menen I då, att Magnus Tavast, som står
med den ena foten så godt som i grafven, skulle
springa för sin herre och konung med tal, som
hans öron icke förmått höra! Nej, nej, herre konung
. . . hvad jag säger, är sanning. I hafven
mot eder, nu liksom förr, ett band, som är starkt
och mäktigt, och som vunnit och vinner sin styrka
genom den gunst, hvari de sammanbundne stå hos
eder. Kung Kristian och Danskarne skola nu lägga
till, hvad som brister, och sedan . . . sedan lyftes
kronan af edert hufvud, utan att I kunnen det
förhindra! — Men huru skall väl detta ske? — sporde
Carl. Han trodde sjelf fullt och fast på sin lycka.
Himmelen var klar, och måste förblifva klar, —
sådan var hans vilja, och derför såg han bort från
den kant af synranden, der de mörka molnen började
uppstiga. Biskop Magnus, den hundraårige,
vände med ens konungens blick just åt detta håll,
och hans ålder, hans erfarenhet, hans lugna kraft,
lika mycket som hans kända rättrådighet och
milda, menniskoälskande sinne, allt detta bidrog
att åtminstone för ögonblicket låta konungen se,
hvad han icke ville. Men hans sinnen spjernade emot,
de ville så nödigt lemna sin djupa villa. För hans

DEN HUNDEAÅRIGE BISKOPEN. 69
ögon var liksom en slöja utbredd öfver föremålen, som
hindrade honom att se dem, sådana de verkligen voro.
Men biskopens ord spredo ett ljus, som lyste igenom
denna slöja och lät föremålen framträda i sin
nakna verklighet. Och på gränsen mellan hvad
som var synvilla och hvad som var verklighet uttalade
Carl sitt spörjsmål: „Huru skall detta ske?“
— Genom slottslänen, herre konung! — svarade
biskopen.
Konungens blick stod stilla, som om han icke
fattat ett ord.
— I hafven icke gifvit någon konungaförsäkran,
såsom konung Kristofer gjorde ... — började
biskopen, men Carl invände häftigt:
— Konungaförsäkran! . . . Halva då de gode
herrarne glömt, att jag icke är, såsom Kristofer
var, en utländing, utan af gammal, god, svensk
ätt . . . hafva de förgätit, hvad lagen bjuder? . . .
Mena de, att jag som laglig konung skall binda
mig utöfver hvad Sveriges lag binder? Nej, gode
herrar och män . . . viljen I sjunga den visan, så
skolen I se, att jag är man att tysta edra munnar!
— Sakta, sakta, herre konung! — återtog
biskopen. — I skolen ej få höra talas om någon
konungaförsäkran, men man hoppas, att I skolen
i sak vilja medgifva detsamma, nämligen att icke
bortgifva slott och län annat än efter rådets vilja
och icke återtaga ett sådant utan föregående dom
af rådet. . .
— Är detta allt, biskop Magnus? — sporde
Carl efter en stunds begrundande.
— Ja, det är allt! — svarade biskopen.
— Så förvånar det mig, att de gode herrarne
icke kommit att tänka uppå en sak, den nämligen,
att jag säger nej till allt detta, och att min konungsliga
makt väl skall räcka ett stycke längre
än deras . . .
— Sant nog, herre . . . men konung Kristian
står bakom dem, och kriget höjer sin brandfackla

VO NILS BOSSON STURK.
från de danska öarne, medan förräderiet lurar här
hemma! — Och Sveriges konung har då att välja mellan
de två: att kämpa för sin krona och segra
eller dö för henne, — mellan detta och att blifva
en leksak i de mäktige herrarnes hand . .. Mitt
val är redan gjordfc, biskop!
— Måtte det vara gjordt i en lycklig stund,
herre konung! ... I sjelfva verket synes det mig,
som om I icke haden något val att göra, ty skullen
I gifva rådet den konungsliga rättighet, som
åsyftas, något, som edra hemliga fiender verkligen
tro, så vilja de begagna sig deraf att lå slotten i
sina händer och sedan komma till samma slut,
som om I vägren.
Konungen satt blek af vrede och hans blick
hvilade stelt på den dyrbara mattan under hans
fotter. En lång tystnad inträdde, hvarunder biskopen
sökte i konungens anlete läsa, hvilket intryck
hans tal gjort.
— Strid och kamp — afbröt slutligen biskopen
tystnaden — det är således det sista budskapet,
som gamle Magnus Tavast haft att frambära
för sin konung, ty nu längtar jag att träda tillbaka
och glömma verldens buller i mitt kära Nå-
dendal. Men derför varnar jag eder och beder
eder icke glömma den gamle biskopens ord: om-
gif dig med trogna och bepröfvade vänner och
rusta dig till striden. En enda finnes, endast en,
som är lyckans och segerns herre!
Ett djupt allvar lågade ur den vördnadsvärde
gubbens fromma ögon, och ju strängare orden
blefvo, desto varmare och kärleksfullare glödde
blicken. — Jag minner eder på de ord, som min med-
broder, numera salig hos Gud, vördig fader biskop
Thomas skref till eder, och som I en gång gåfven
mig att se, då jag var hos eder i Åbo. Detsamma,
som han sade, vill ock jag säga: „haf vänner för

BEN HUNDRAÅRIGE BISKOPEN. 71
ögonen och bryt dig ej ut med allom samt tag
dig ett annat sinne för den död, som Gud tålde.
Väl honom, som kan vakta sig i tid för annors
fel!“ Tänken derpå, herre konung, och I skolen
göra det, som skall spörjas i hundrade år, såsom
I en gång hafven yttrat. Och yttermera sade min
bortgångne vän: „jag vill råda dig ett godt råd,
gör så mycket i dag, som du kan svara till i morgon,
och så i år, att du kan svara åt året. Hvar
dig annat råder, han dårar dig, och tänk af ditt
eget samvet!“
Ännu dystrare och mörkare biet konungens
öga. Biskopen fortfor:
— Gud hjelpe mig så till lif och själ, som
jag säger dig detta till en god mening, i kärlek
och vänskap, såsom en vän bör androm göra. Tag
deraf, hvad dig täckes, hvad dig icke täckes, så
låt fara! Nu steg konungen upp och gick fram emot
biskopen och fattade hans hand.
— Nej, gamle biskop Magnus — sade han
— I manen det väl med mig, liksom före eder
salig biskop Thomas gjorde det ... I skolen hafva
tack och fara med Gud till edert stift igen, eller,
om I hellre så viljen, till lugnet och friden i Nå-
dendals kloster . . .
Biskopen fattade med rörelse konungens framräckta
hand och såg honom så allvarligt och varmt
i ögat. — Måtte Herren Gud och alla helgon vaka
öfver Sveriges konung! — sade han.
Biskopen gick, och konungen följde honom ut
i det yttre rummet, der Nils stod. Konungens
kinder blefvo blossande röda, när han fick se riddaren,
hvars närvaro han alldeles förglömt, och
äfven biskopen stannade och fästade sitt öga på
honom. Men innan ännu någon fråga hunnit göras,
eller något ord blifvit yttradt, steg Nils fram
och sade:

— Jag har hört edert samtal, men I, herre
konung, kännen mig för väl för att vredgas på
mig, och eder, herr biskop, säger jag det till på
riddaretro, att hvad jag hört, skall jag för ingen
yppa. — Och dermed menen I, att I hafven godt-
gjort, hvad I brutit mot riddaresed och ära, då I
hafven utan eder konungs vetskap lyssnat till hans
hemliga samtal med en annan ? — yttrade konungen
med gnistrande blick och vredens rodnad på
sina kinder.
Nils förstummades. Sådan hade han aldrig
sett denne man, i hvars närhet han så många år
lefvat, och som han lärt sig älska. Hvad slutet
hade kunnat blifva, kan vara ovisst, ty konungens
vrede steg med hvarje slag, som hans hjerta slog,
och Nils kände sig så innerst i själen kränkt, att
han af sin stolthet förbjöds att yttra något mera
till sitt försvar. Men biskopen, hvars ögon vandrade
från konungen till riddaren och från denne
till konungen tillbaka, och som måtte haft en förunderlig
förmåga att genomtränga och* se allt i
sin rätta skepnad med frånskiljande af det tillfälliga
och oväsendtliga, — biskopen trädde emellan.
— Är icke denne riddaren eder vän, herre
konung? — sade han. — Jag känner honom för
den man, att, om det varit Herrans vilja att förkorta
mina dagar, innan jag hunnit till eder, och
jag hade träffat herr Nils, hade jag icke dragit i
betänkande att anförtro honom allt det, som jag
nu hafver sagt eder . . .
Konungens vrede lade sig något vid dessa
biskopens ord, dock icke mera, än att han lät
biskopen aflägsna sig, hvarpå han åter vände sig
mot Nils. Denne uthärdade med lugn den döds-
kyla, som andades öfver honom från hans konungslige
herre. — Hvarför dröjen I här, Nils Bosson? — ljöd
det från konungens läppar.

— För att göra eder ett spörjsmål, konung
Carl! — svarade Nils.
— Så gören det. . . jag hör!
— Nu behöfver jag det knappast, ty hvad
jag har sett och hört, är mig svar nog . . .!
Det var hans syfte, när han trädde inför konungen
och när han beslöt att afvakta biskopens
bortgång, att bringa på tal och få förklaring öfver
det kalla, det nästan kränkande i konungens uppförande
mot honom. Men så, som konungen nu
behandlade honom, med tydlig afsigt att sluta sitt
öra för, hvad han hade att säga, så uppreste sig
hela hans medfödda stolthet och han ville ej fälla
ett ord, som kunde mildra konungens sinne och
beveka honom att låta minnet af forna tjenster
och andra förhållanden tala.
Konungen stod med rynkad panna och tycktes
bida, hvad riddaren vidare ville säga, men då
denne tystnade, yttrade han:
— Mer än djerfva ljuda edra ord i mina
öron, riddare . . . det finnes dock en gräns mellan
mig och eder, hvaröfver I icke kunnen stiga utan
att göra eder skyldig till vanvördnad.
— Har jag öfverskridit den gränsen, så har
det skett emot min vilja — genmälte Nils — men
om jag nu skulle tala, så vore det att tigga om
gunst, och det gör jag ej ...!
— Nils Bosson! — utropade konungen, utom
sig af den häftiga storm, som riddarens lugna
hållning framkallade inom honom.
— Må andra krypa och med honungssöta ord
smeka sig till eder gunst,- konung Carl, jag har ej
lärt mig den konsten . . . Och derför tager jag ej
tillbaka ett ord af hvad jag sagt, gälde det så
ock mitt lif. Hvad I hafven fattat för tanke om
mig, derom ville jag spörja eder till, ty jag trodde
mig i min konung ega en vän, hvars vilseledda
omdöme jag ville skingra . . . Men min konungs
vänskap eger jag ej mera, jag ser det och jag hör

det, och derför tiger jag . . . Blott ett vill jag ännu
säga ... I hafven sagt mig ett kränkande ord,
konung, som ingen sann riddare må tåla. Att jag
stannade och hörde biskopens tal till eder, det
hade varit ett fel, om jag icke varit eder vän, ocb
om något annat medel funnits för mig att komma
till tals med eder . . . Men I veten väl, huru edra
dörrar varit stängda för mig, liksom edert hjerta!
Det straff I kunnen vilja pålägga mig för hvad
jag sålunda brutit, det vill jag fördraga, hurudant
det än må blifva!
Men konungen stod tyst och med sammanpressade
läppar. Det såg nästan ut, som om han
