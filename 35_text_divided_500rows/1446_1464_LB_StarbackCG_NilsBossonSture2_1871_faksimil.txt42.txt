till Penningeby och vistas der, tills vi fä underrättelser
från eder fader, konung Carl, och sådane,
menar jag, skola icke länge uteblifva! Hvad sägen
I dertill, stolts jungfru?
— Ack ja, ack ja! — utropade Ingeborg och
klappade händerna af förtjusning att få komma
till den kära, kära fru Brita, som fick hennes
hvita ros på sin bröllopsdag.
Äfven konungadottern tycktes till en början
med glädje lyssna till riddarens tal, men ögonblickligt
stod hennes kind i purpur och hon såg bort,
liksom om en tanke stigit upp hos henne, som
hon velat dölja. Riddaren sporde henne då till,
om hon hade något emot att följa med honom till
Penningeby, och förestälde henne de faror, för
hvilka hon kunde vara utsatt just nu, då hennes
faders vänner skulle gripa till svärd tör hans
skuld och då till följd deraf hans fiender väl skulle
vilja bemäktiga sig hans dotter för att i hennes
person kunna betvinga honom. För sådane faror
vore hon mindre utsatt på Penningeby än på Hammarstad,
äfvensom det väl anstode henne bättre
att komma till sin fränka och sin faders vänner,
än till fru Brita på Hammarstad, som gjort sig
känd för att vara en af konung Carls hätskaste
fiender. Allt detta medgaf konungadottern, men dock
kunde hon icke dölja en viss oro, som visade, att
hon hellre trotsat farorna på Hammarstad, eller
måhända att hon sörjde öfver, det sådana faror

560 NILS BOSSON STURE.
skulle hota henne just der. Medan man talade
härom, öppnades dörren, och en af riddarens sven-
ner trädde in.
Han hade något af vigt att säga, och på herr
Niis’ befallning tog han till orda:
— Icke vet jag — sade han — huru I kun-
nen tycka, herr Nils, men I edert ställe ändrade
jag kosa ... se, som vi kommo ridande och stannade
här på gården, och medan jag steg af min
häst för att ansa om eder, kom en krämarsven
och började tala med en af svennerne, det var
ändå Hollingers sidokamrat, Staffan, ... jag lade
icke mycket märke dertill, men jag hörde honom
ett par gångor upprepa frågan, om I, herr Nils,
tänkte rida öfver Norrköping, och när han fått
besked derom, lemnade han gården . . .
Riddaren tackade svennen för hans välmening,
men sade, att krämarsvennens spörj smål icke inverkade
på hans reseplan, hvarpå svennen lemnade
rummet och herr Nils åter vände sig till konungadottern.
Men nu hade oron dragit bort ur hennes
anlete och hon tackade på det varmaste herr
Nils för hans anbud att föra henne till Pennin-
geby. Det väckte väl misstankar hos herr Nils,
och gubben Erlands hostningar och nickningar
gjorde det tydligt nog, att svennens ord haft ett
förunderligt inflytande på konungadotterns beslut.
Men det kunde nu icke hjelpas, och väl anlände
till Penningeby, skulle nog finnas utvägar att hålla
den närgångne krämaren, hvem han än månde
vara, aflägsnad från konung Carls dotter.
När sålunda allt var bestämdt, dröjde det
icke länge, förr än man lemnade Linköping. De
båda jungfrurna åkte i samma släda, gubben Erland
ensam i en annan, men före och efter redo
Nils Stures svenner, och han sjelf vid sidan af de
båda jungfrurna.

2 .
På Kolmorden.
Det var fortfarande blidväder. Något litet
snö föll på eftermiddagen, men upphörde fram
emot qvällen, just som de resande komrno till
Norrköping. Här rastade man, och derunder klarnade
det upp och lofvade att bli en vacker natt,
hvarför herr Nils sporde konungadottern, om hon
ej skulle vilja fortsätta färden, så kunde man
hinna Krokeks kloster, och der söka herberge
öfver natten.
Detta förslag mottogs med tillfredsställelse,
och så fortsattes efter ett par timmars rast färden.
Det gick i raskt traf öfver den nyfallna
snön norr ut från Norrköping genom den skog,
som då växte der och sträckte sig ända fram till
foten af Kolmorden. Hästarne sträckte af i muntert
språng och äfven riddarens svenner redo med
glad hug genom skogen. En ibland dem sjöng,
så att det gaf genljud långt bort mellan träden:
rMig lyster vid dager ljus
i mark och skog utrida,
ty jag bär för en stolts jungfru
både sorg och hjertans qvida.“
Men min sköld han lyser så vida.
II 36

Det var den unge herr Arnfrid,
en jungfru hafver han fäst;
men de hafva henne i kloster gifvit,
det gör honom sorg allra mest.
Men min sköld han lyser så vida.
Det var Hollinger, som sjöng. Hans stämma
var stark och fyllig, och så väl denna omständighet,
som visans innehåll gjorde, att alla gerna
lyssnade till sången. Yisans föremål är en riddare,
som röfvar sin brud ur ett kloster och för
henne bort till Norge, der han gifter sig med
henne och lefver lycklig i åtta år, då han bort-
ryckes af döden och skön Benedit står utan huld
och skydd i det främmande landet. Med hjertans
sorg återvänder hon då till Sverige, der „ hennes
broder11 Birger var konung.
„Här sitten I konung, herr Birger,
allra käraste broder min,
hvad nåde vill du göra,
hemkommen är syster din.“
Men min sköld han lyser så vida.
Konungen svarar och beklagar den återkom-
nas fattigdom, men när hon upplyst, att riddarens
plötsliga död vållat hennes nöd, stämmes konungen
till medlidande. Upp stod konung, herr Birger,
han teg henne uti sin famn;
„allt det goda, som jag förmår,
det skall komma dig till gagn.‘£
Men min sköld han lyser så vida.
En skara ryttare, som kom ridande i starkt
traf från staden, afbröt sångaren och fästade så
väl hans, som de öfrigas uppmärksamhet.
— Hvems svenner ären I? — sporde Nils,
när de saktade farten och skulle rida förbi de
båda slädarne.
— Herr David Bengtssons! — svarade den
främste ryttaren.

— Har han då skilt sig från biskop Kettil?
— Ja, biskopen red ensam nedåt Wadstena ...
De öfrige herrarne drogo åt hvar sitt håll, och
herr David öfver Norrköping uppåt Södermanland,
vi hafva befallning att träffa honom i Krokeks
kloster — Godt! — tilläde herr Nils — der hoppas
jag ock vara om någon stund, så må jag der sammanträffa
med herr David!
Dermed redo herr Davids svenner sin väg,
och herr Nils fortsatte med något sagtad fart.
Han var nu vid det bästa lynne. Det blida vädret,
månen, som belyste allt från den fullkomligt
molnfria himmelen, sången, den glada sinnesstämningen
i allmänhet och framför allt hoppet att
snart lyckas drifva sin plan igenom och se konung
Carl åter i sitt rike, — allt bidrog att gjuta
sötma i det ögonblick, som var.
— Hvad synes eder om stolts Arnfrid och
skön Benedit? — frågade han konungadottern.
— Den visan faller nog jungfru Magdalena i
hugen! — inföll hastigt Ingeborg — det kan jag
svara för henne.
— Ett godt val gjorde då min sven bland de
många visor, som han kan . . . Men när jag rätt
ser på eder, stolts jungfru, synes det mig, som
mm unga fränka uttalat en förhastad mening.
— Nej, visst icke — yttrade nu konungadottern
— jag tänker blott uppå, hvilken sanning,
som visan uttalar . . .
— Och hvilken är väl den sanningen?
— Hållen I icke med mig derom, att hvarje
ungmö sitter liksom i ett kloster, hvars murar ofta
måste slås neder af hennes hjertans kär, hvar så
han vill vinna henne . . . Till slut blir ock ofta
klostret hennes enda tillflykt, der hon skild från
menniskorna kan lefva med sin smärta och begråta
den verld, som vållat hennes sorg.

— Djerft talen I, stolts jungfru — yttrade
dertill herr Nils - ty icke må man bryta hvar-
ken konungens eller kyrkans frid ...
— Gud bättre .. . det är dock sed, herr Nils!
— Ja väl, det är, Gud bättre, sed, men den
dagen skall väl komma en gång, då konungen sitter
stark och trygg på sin thron, och då i fast förbund
med honom kyrkans främste man räcker sin
hand till skydd och hägn för Sveriges land! . . .
Men hvad rider du så tyst i qväll, Erik, det är
emot din vana .. .?
Erik red längst till venster i det led, som
var närmast den främsta slädan, och befann sig
således midt för riddaren, hvilken ock red på
denna sida om de båda jungfrurna.
— Jag sjunger min egen sång i qväll — svarade
den tilltalade — och den sjunger jag helst
tyst, när vi väl hafva lemnat Krokeks kloster, så
skall jag sjunga högt.
Det var måhända den erfarnaste bland Nils
Stures svenner, som allt sedan pojkåren suttit på
hästryggen och gjort svennetjenst först hos Herman
Berman under Engelbrekts befrielsekrig och
i fejderna mot herr Erik Puke och herr Nils Stensson.
Han egde derför i hög grad sin nuvarande
herres förtroende, och hade äfven visat sig värd
detsamma genom de stora tjenster han gjort och
kunnat göra i Dalarne, der han var hemfödd.
Hans dunkla svar på riddarens uppmaning
kom derför denne att tänka på helt annat, än de
ljusa, leende bilder, som hittills fylt hans själ, och
han närmade sig den tyste svennen.
— Sjung ut, Erik — sade han — hvad du
har på hjertat... anar du oråd?
— Denna vägen, som vi nu draga fram, herre
— svarade svennen — talar för hvarje träd och
hvarje sten till mig om forna dagar. När jag första
gången red här fram, så var det med Engelbrekt
och min forne herre, Herman Berman, och

när jag tänker på, huru sveket till slut fälde den
redlige mannen, fälde honom, när han som minst
anade det, så må jag väl tänka mörka tankar!
Sjelfva visan, som Hollinger sjöng, tyder jag på
mitt eget vis. Ty Sveriges rike var visserligen en
brud, som suckade och klagade i ett fängelse lika
hårdt, som klostret, och så står det i visan:
„Så slog han ned den klostermur,
så jorden skalf dervid,
så tog han derur den stolts jungfru,
som bad i helgonfrid!“
Svennens ord och hans tolkning af samma
visa, som konungadottern tolkat på sitt vis, gaf
Nils mycket att tänka på. Det var, som om med
ens för honom öppnats en utsigt bort öfver nejder,
der hans ande dvalts mången gång och var
väl hemmastadd; — der han såg de kära hädangångna
vandra i lycksalig trid och tälja sin lef-
nadssaga, blickande ned öfver det land, som mottagit
deras dagars skönaste verksamhet. Visst var
hon en brud, som bad i helgonfrid, när hennes
fjättrar lossades af befriarens heliga hand, denna
jord, detta land, Engelbrekts fattiga, sköna, herrliga
fädernesland! Men midt i denna tafla af idel
ljus stack upp en mörk, blodfärgad skugga, —
sveket, som fälde den ädle i hans gernings middag,
och Nils sporde svennen:
— Hvi talar du nu om svek, när dina tankar
vände sig om Sveriges land?
— Ty sveket dör icke — genmälte svennen
— och lurar i hvarje redlig mans spår.
— Det är krämarsvennen, som spökar i ditt
hufvud, Erik! . . . Men se dig om och säg, om alla
mina raska svenner väl behöfva frukta för en enda
man, så manhaftig han än tror sig vara?
— I sägen det, herr Nils ... det är krämarsvennen
och hans spörjsmål, som spökar i mitt
hufvud ... Men huru veten I väl, att han kommer

ensam; kommer han, så lärer han väl komma med
samlad styrka.
— Jag trodde dock, att jag egde så dugliga
svenner, att enhvar af dem skulle kunna sköta sin
man och litet derutöfver . . . Dock lägger jag dig
det på hjertat, Erik, hvad helst som kan komma
att tima, . . . lemna icke konungadottern! Och
skulle det arta sig till strid under färden, så skall
du med de svenner, som rida här hos dig, genast
rida undan, så fort era hästar förmå springa, och
taga de båda slädarne med eder och icke bry er
om mig, om ock fienden är aldrig så öfverlägsen
till antalet. Ty du skall veta, att lurar sveket,
så är det på konungadottern . ..! Har du förstått
mig? — Fullkomligt, herr Nils!
— Komma vi väl till Krokeks kloster, så tänker
jag, att den värsta faran är öfverstånden, ty
der blifva vi i natt, och på dagen pläga ej de
onda råden komma till handling.
— Hafven I då sett eder i allo före med
klostret, herr Nils? — sporde den misstänksamme
svennen. — Klostret? — mumlade Nils, och tilläde —
det skola vi väl kunna taga om händer, så att vi
der må vara med fred!
Så vände han sig åter till släden, der konungadottern
satt och ville börja samtalet på nytt.
Men hur det var, så hade det glada och ljusa i
hans sinnesstämning flytt sin kos, och äfven konungadottern
tycktes helst vilja sysselsätta sig med
sina egna tankar. Det påbörjade samtalet afty-
nade så småningom, utan att hvarken den ene
eller den andre kunde säga hvarför.
Men Hollinger stämde upp en ny visa, den,
om Alf Erlingsson, som ensam från sitt fribytar-
skepp steg ned i en båt och rodde mot nio rikt
lastade krämarskepp, hvilka han med sina svenner
röfvade. Den friska, hurtiga tonen tillkänna-

gaf, att visan var honom sjelf företrädesvis kär,
och han sjöng henne med sådan hjertinnerlig fröjd
och lust, att alla med eller mot sin vilja måste
höra derpå. Så seglar han öfver böljor klara,
för en fribytare vill han vara.
Kännen I Alf?
Alf ritar kors i hvita sanden,
så i framstäf han lopp, så for han från stranden.
Kännen I Alf?
Man hade hunnit ett ställe i skogen, der
denne öppnade sig nedåt Bråviken, och här invid
ett träd satt en man till häst alldeles stilla och
orörlig, och så tätt under en skyhög gran, att det
fordrades Eriks skarpa och alltid vakna öga för
att upptäcka honom. Erik närmade sig genast
herr Nils och hviskade något i hans öra samt
pekade bortåt trädet till, och nu såg äfven Nils
ryttarskepnaden. Men sången fortgick alltjemt,
huru den lille Alf samtalade med sjömännen ombord
på skeppen och huru han sedan anföll och
stred: „Friskt upp, friskt upp, I raske drängar,
I huggen sönder både tåg och strängar !M
Kännen I Alf?
Herr Alf han högg tills han var mod,
han stod i femton riddares blod.
Kännen I Alf?
De snäckor nio han dervid vann,
så seglar han fri, till Norges land.
Kännen I Alf?
— Här har jag pilen på sfräng . . . ska.ll jag
skicka honom en minnesbeta? — sporde Erik.
Men antingen skepnaden sett nog, eller det i
sjelfva verket icke var någon ryttare, utan endast
månens spel mellan granarnas skuggor, nog af, —
ryttaren var försvunnen. Erik ansträngde sig för
att höra, om icke hästens språng skulle tillkäuna-
gifva, i hvad riktning skepnaden försvunnit, och

han sporde sin herre, om han icke skulle sätta
efter honom, men detta förbjöd Nils.
— Hvem han än är, så må vi icke skiljas åt
sade han — för konungadotterns skull må vi rida
så manstarka vi kunna.
Åsynen af den tyste, orörlige ryttaren, som
satt der likt en uppenbarelse ur andeverlden och
ljudlöst försvann, ehuru sången och de bilder,
hvilka af den framkallades, väl kunde dela uppmärksamheten
och lemna en förklaring, — åsynen
af ryttaren, sådan han stod qvar för tanken,
bidrog att göra Nils förstämd och fullkomligt jaga
på flykten de glada bilderna.
Tyst och sluten red han vägen fram, och Erik
red ett stycke före det lilla tåget, undersökande
hvarje träd, misstänkande hvarje ljud, som på ett
eller annat sätt föreföll hans öga eller öra ovanligt.
Ingenting tilldrog sig dock, som bekräftade
hans aningar. Allt gick sin gilla gång, och efter
någon stund såg man ljusskenet lysa genom fönstren
på Krokeks kloster.
Nedanför klostret lät Nils slädarne stanna och
ryttarne bilda en krets omkring dem.
— Jag vill sjelf gå fram till klostret — sade
han — gif noga akt, Erik, och lägg märke till,
hvad jag sade dig under vägen!
Erik lofvade det och Nils gick fram till klosterporten
och ringde på.
Krokek var ett Franciskaner-kloster, som först
vid denna tid börjar omtalas. Denna munkorden
hade i allmänhet icke landkloster, utan höll sig
hufvudsakligen, liksom Dominikanerne eller Svartbröderna,
endast i städerna, men någon gång förekommer
en och annan nedsättning af dem på
landsbygden. Måhända var Krokek ett nybygge
från Franciskanerne i Stockholm eller Söderköping.
Såsom beläget midt i den stora skogen,
öfver hvilken vägen gick från Östergötland uppåt
landet, hände det ofta, att vägfarande här anhöllo-

om herberge. Också öppnades nu utan långt dröjsmål
porten för Nils.
— Hafven I gäster, gråbroder? — sporde
Nils munken som öppnade.
— Herr David Bengtsson! — svarade denne.
— Så fören mig till honom! .. . Men kunnen
I dessförinnan skaffa mig till tals med gårdjeknen,
så beder jag eder derom.
Det var nödvändigt för Nils att söka få närmare
kännedom om de män, som denna natt gästade
klostret, om han icke skulle sjelf störta konungadottern
i den fara, som hotade henne, och
om hvilken ryttarskepnaden vid trädet hade påmint.
Ty för honom, liksom för Erik, visade sig
denna skepnad vara krämarsvennen, och när man
med detta möte sammanstälde hans spörj smål till
svennen i Linköping, blef det temligen klart, att
om något försåt var stäldt för att bortröfva konungadottern,
så var det här i det ensliga klostret,
midt i den tysta skogen. För Nils visade sig
detta så mycket vissare, som han aldrig ett ögonblick
trott på, att krämarsvennen var den han gaf
sig ut för att vara.
— Gårdjeknen befinner sig hos riddaren! —*
svarade munken — och ännu en tredje sitter i
refektoriet, men honom känner jag icke . . . Han
ser ut för att vara hvad han icke är, så vidt som
mina gamla ögon hafva sett och lärt sig skilja
mellan herre och sven!
Medan munken talade, stängde han klosterporten
och gick att föra riddaren in i klostret. Han
stannade snart framför en dörr, som han öppnade,
och när Nils inträdde, befann han sig i refektoriet,
öga mot öga med gårdjeknen, såsom guardianerne
kallades, och herr David Bengtsson samt -- krämarsvennen.
Herr David satt framför eldstaden och höll
en väldig bägare vin i handen, och hans ansigte
var blossande rödt, en verkan, som dock kunde

hafva åstadkommits lika mycket af hettan från
spiseln, som af bägarens innehåll.
— Yäl mött, riddar Nils! ... Vi tala som
bäst om eder! — yttrade herr David, och kastade
på den inträdande en blick, hvilken ingalunda var
af det vänligaste slag.
Nils studsade. Det låg en half förolämpning
i riddarens sätt att mottaga honom. Men innan
han hunnit yttra ett ord, tilläde herr David, i det
han reste sig upp:
— I gången med stora tankar i edert sinn,
herr Nils, men jag har tagit mig det uppå, att
taga eder ur dem. I tron eder vara en mäktig
man, och I viljen med eder starka arm lyfta ko-
nungakronan på Carl Knutssons hufvud igen . . .
Jag skall visa eder jag, att hvad I så viljen, så
kommer det att ske, som I minst af allt önsken,
och under tiden . . .
— Hvad är detta för ett tal? — utbrast Nils.
— Hvad är eder mening, herr David, . . . viljen I
förolämpa och söka tvist med mig, så borden I
dock besinna, att tiden dertill är illa vald .. . Här
i det vigda klostret tänker jag dock, att jag sitter
så trygg, som I, eller hvad sägen I dertill, går-
djekne? Gårdjeknen gjorde korstecknet och svarade i
en mycket ödmjuk ton:
— Stränge riddare, hvem kan väl sätta annat
i fråga? Och så lemnade gårdjeknen refektoriet. Men
herr David tog till orda:
— I skolen nu vara min gäst, herr Nils, med
eller mot eder vilja, en tid bortåt, tills min broder,
erkebiskop Jöns, åter må sitta fri och oantastad
i Sveriges rike, sedan må han döma öfver
eder! Det vore fåfängt att beskrifva det intryck,
som dessa ord gjorde på Nils Sture. Slaget kom
så plötsligt, och det hade icke stått i hans för-

måga att förebygga det. Han hade väl icke uttryckligen
förbundit sig att strida för erkebisko-
pen, men han hade icke heller för afsigt att motsätta
sig hans befrielse och återinsättande i sin
värdighet, och hvad han sade i Linköpings domkyrka
till biskop Kettil, det var hans hjertas mening.
Han fann emellertid, att man misstrodde
honom, och naturligtvis skulle hans fängslande
vara ett försigtighetsmått att förekomma hvarje
försök å hans sida till mötverkan af den plan,
som nu skulle sättas i verket af erkebiskopens
vänner. Dock var det icke första gången, som lifvet
lemnade honom den lärdomen, att i riddarens
högsta prydnad, det öppna, ärliga sinnet, låg hans
farligaste fiende. Det smärtade honom, men vid
sidan af denna smärta uppstod något annat, som
bet sig in i själen och framkallade den djupaste
förbittring. Det var sjelfförebråelsen.
Nu var det andra gången, som han kastades
bort från sitt mål, och det genom sin egen lätt-
trogenhet. Hvilken helt annan skepnad skulle icke
förhållandena hafva tagit, om han gjort sin öfver-
enskommelse med biskop Kettil i spetsen för Dalahären.
Makt bakom,' och hans ord skulle hafva
vunnit en betydelse, som det nu saknade, hans tro
på ridderligheten skulle icke hafva blifvit kränkt!
Alla dessa tankar stormade öfver honom ögonblickligt,
men han hade dock alltför länge öfvat
sig i motgångens skola, för att låta sig med ens
öfvervinnas. Han insåg tydligt, att svärdets makt
här var honom till föga båtnad; det borde åtminstone
endast i nödfall tillgripas. Först ville han
pröfva på, hvad ordets makt kunde verka.
— Hvad I nu hafven i sinnet att företaga,
herr David — sade han — visar mig klart, att
jag icke må tala till eder, som till en riddare . . .
Men jag har dock något att säga, som måhända
kan komma eder på andra tankar . . .

— Och det skulle vara? — sporde David
Bengtsson med ett hånleende.
— Fruktan, herr David .. . fruktan för eder
broder! Slikt skulle kunna hända, att mitt fängelse
betingar hans.
Den bålde riddaren såg upp med ett par ögon
så hotande och grymma, att det tycktes, som om
han blifvit träffad. Äfven han hade sin svaga
sida, — det var hans ätts ära, och denna satte
han i sin broders upphöjelse och makt. Herr David
Bengtsson var för öfrigt en rå och vildsint
herre, liksom de fleste af hans ätt på den tiden.
Öfver hufvud är det endast desse bröders fader,
som får ett godt vitsord. „Han bar sitt ridders-
namn med äran“, heter det i stora rimkrönikan,
medan hon om hans söner utropar: „Gud vare
lof, de voro ej flere“. Och sjelfve erkebiskop Jöns
afviker icke från detta allmänna omdöme, fast han
