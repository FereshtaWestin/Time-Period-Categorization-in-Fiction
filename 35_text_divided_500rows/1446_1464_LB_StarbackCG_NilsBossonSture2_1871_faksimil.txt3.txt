beläget samt huru han fått veta, att herr Nils be-
gifvit sig dit.
Derpå skildes de.

På Hammarstad.
Den vilde Falken började genast sin vandring.
Men hans krafter voro af det långvariga fängelset
medtagna. Han märkte snart, att han måste söka
hvila och någon föda, och frampå morgonen, sedan
han vågat sig fram ur skogen, såg han på något
afstånd en bondgård. Hit riktade han sina steg,
och här fick han äta sig mätt med bonden och
hans husfolk, hvilka efter måltiden gingo tillbaka
till sina arbeten på åkern. Den trötte vandraren
sökte åter skogen och, när han funnit ett undan-
gömdt snår djupt in under några skyhöga granar,
lade han sig ned och insomnade snart.
När han vaknade, stod solen högt på himmelen.
Han kände en olidelig törst, men en källa,
som porlade på något afstånd, lemnade honom tillräcklig
bot för denna plåga, och stärkt af sömnen
och den friska luften, fortsatte tian sin vandring.
Han närmade sig åter till skogsbrynet, men med
största försigtighet, och det blef honom snart tydligt,
att sådan var för honom högst nödvändig.
Tvenne ryttare kommo ridande på vägen, som
här slingrade sig fram. De hade icke sett honom,
men värnlös som han var, måste han ögonblickligen
söka ett gömställe, ty de båda ryttarne kunde

■vara utskickade från Nyköping, der väl hans flykt
redan blifvit bekant, då fångvaktaren på morgonen
funnit fängelset tomt. Han befann sig vid sidan
af en stor sten alldeles invid vägkanten, dit han
stått i begrepp att nedstiga, just som han fått
sigte på de båda ryttarne. På andra sidan om
stenen åt ryttarne till växte några låga men yfviga
unggranar. Der kunde han gömma sig, men frågan
var, huru han skulle komma dit, ty bakom
stenen, mellan honom och skogen, var en öppen
rymd, beväxt med höga ormbunkar. Här var dock
ingen tid att betänka sig. Han kastade sig ned
utmed stenen och kröp tillbaka, så att han bakom
stenens baktill framskjutande kant kunde följa ryttarne
med blicken, och i den mon de kommo närmare,
flyttade han sig som en mask, med tillhjelp
af armbogarne, omkring stenen och försvann under
granarne. Ryttarne samtalade med hvarandra och skrattade
lifligt vid de redo vägen fram. När de hunnit
så godt som midt för den stora stenen, stannade
de, och den ene sade till den andre:
— Så visst som hettan af solen bränner mig,
så menar jag, att vi rida denna ridt förgäfves . . .
Hvarför rida vi icke in i skogen och söka någon
skugga . . . rymmaren finna vi hvarken här eller i
det förbrända Trosa, nej icke, om vi ock redo till
verldens ända.
— Så tänker jag ock! — svarade den andre,
men drog på orden.
— Det är ju ock klart, att han farit ned i
helvetes pott — återtog den förre. — Icke en
remna syntes i muren, jag var sjelf med herr Peder
nere i tornet, så jag kan intyga, att hvem
han var, som sutit der fången, så var han icke
skapad som någon af oss . . . derpå vill jag våga
mitt lif!
— Att det icke står rätt till med tornet, det
har jag alltid sagt — tilläde den andre — och

hvad de säga om hertig Waldemar, att han litet
emellan besöker sitt forna fängelse, det lärer väl
icke vara taget ur luften . .. Men hvarför söka
skogen, då vi hafva här straxt framför oss en
gård, der vi kunna få en god måltid och en
mugg öl? .
— Du säger det. . . sådant lärer icke bjudas
i Trosa, tack vare fetaliebröderna, som brände
staden i rötter . ..
I detsamma satte de sig i rörelse, och trotsande
solens brännande strålar gick det i sporrsträck
fram emot gården, der middagen och ölet
väntade. Yilde Falken kröp varsamt fram ur sitt gömställe
bakom stenen. Han såg sig forsigtigt omkring.
Dammet efter de bortridande ryttame syntes
ännu längst bort på vägen, men för öfrigt var
allt tyst och orörligt, och solen flammade på fästet
och brände hetare och hetare mellan träden
i skogen. Faran ökade den förföljdes krafter och åter-
gaf honom hela hans ursprungliga mod och beslutsamhet.
Han blef ännu en stund stilla, men
så skred han med snabba och spänstiga steg öfver
ormbunksfältet. Först när han åter befann sig
inne i skogen, andades han ut och saktade för ett
ögonblick sina steg. Men sedan han lyckLgt och
väl kommit förbi gården, der bonden måste duka
upp för herr Peders ryttare, mötte honom icke
vidare någon fara, utan han kom på qvällen fram
till Trosa, hvars nedbrända tomter vittnade om
de lidanden, som Sveriges kuster måst utstå af
konung Erik på Gotland och hans fetaliebröder
under konung Kristofers tid.
Ett och annat hus hade hunnit uppföras, och
den trötte vandraren öfverlade med sig sjelf, i
hvilket han borde söka sig herberge öfver natten,
då han vid stranden af Trosa-ån mötte en fiskare,
som gick ned till sin båt. Denne sporde han till,

men då han såg att fiskaren redde sig att fara
till sjös, ändrade han beslut och frågade, hvart
han ämnade sig hän.
— Hem! — svarade mannen kort.
— Hafven I hemma på Tör *) — sporde Falken
åter — så kunden I taga mig med!
— På Tör hafver jag väl hemma — genmälte
fiskaren tvekande och tvär, misstänksam såsom befolkningen
i allmänhet här i trakten till följd af
de lidanden och olyckor, som vållats dem af „Guds
vänner och allas fiender“; men som det nu var
slut med konung Eriks välde på Gotland och
främlingen icke gjorde på honom annat än ett
godt intryck, tilläde han — hvart viljen I då hän?
— Jag ämnar mig till Hammarstad — svarade
främlingen — der man sagt mig, att min
herre, herr Nils Bosson, för närvarande vistas.
— Hm! — återtog fiskaren — jag lyder under
Nynäs, som herr Gotskalk Bengtsson eger,
och der var herr Nils i går på besök, sade sven-
nen, som kom med bud till mig från herr Gotskalk
att draga hit öfver till Trosa . . .
Efter ytterligare något tal gaf fiskaren med
sig, och snart seglade båten för en frisk vind bort
från Trosa, som då låg en half mil längre upp än
nu, och ut öfver fjärden till Sorundalandet. Under
vägen blefvo fiskaren och hans följeslagare de
bästa vänner, och när båten frampå morgonen lade
till vid stranden af den förres hem, måste Falken
blifva hans gäst, innan han fick fortsätta sin väg
till Hammarstad. Denna gård, som numera lyder under Häringe,
ligger på sydöstra kusten af Södertörn i
Ösmo socken på södra sidan om en vik af Östersjön,
som skiljer det från Häringe. Men på ömse
*) Det nuvarande Södertörn delades på denna tid i
tvenne härad: Yttre Tör, utgörande den sydvestra delen,
och Ofre Tör, utgörande den nordöstra delen af halfön.

sidor om denna vik inskjuta andra vikar, så att
Häringe och Hammarstad ligga på hvar sinhalfö,
det senare ej långt från mynningen at en liten å,
som från sjön Muskan flyter med stora krokar i
ostlig och nordlig samt slutligen vid Hammarstad
åter i ostlig riktning ut i viken. Båda dessa gårdar
hade en vacker belägenhet, omgifna af skogar
och med utsigt öfver Östersjön.
Hammarstad tillhörde vid denna tid herr
Erengisle Nilsson, af en slägt, som likt Natt-och-
Dags-slägten förde en tudelad sköld, hällten svart
och hälften hvit, men delad på längden och icke
på tvären, hvarför slägten äfven bär namnet „Natt-
och-Dag på längden11. Så väl fadern som farfadern
till herr Erengisle hade egt gården, men utom
denna egde han många andra och räknades för
en bland de rikare herrar i Sverige. Hans moder,
fru Katarina Karlsdotter, som sedan år 1440 var
enka efter herr Nils Erengislesson, bodde på Nynäs
i Bälinge socken. Sjelf var herr Erengisle
slottshöfding på Stegeborg. Slägten hade gods och
gårdar äfven i Småland. Herr Erengisles broder,
Bo Nilsson, egde der Grip-slägtens gamla gods
Winäs, samt upptog denna slägts vapen: Ett grip-
hufvud, blifvande dermed stamfadern för en ny ätt
med Bo Jonssons (Grips) gamla ättemärke.
Fru Brita Olofsdotter eller fru Brita Tott,
som hon vanligen kallas, var från Danmark och
tillhörde den rika, mäktiga och vidt utgrenade så
kallade Axels-sönernas slägt. Denne herr Axel,
som var slottsherre på Warberg och utmärkte sig
genom sin ridderliga trohet mot konung Erik,
hade en mängd barn. Hans son Olof, densamme,
som lät kasta omkull jungfru Cecilias vagn, sedan
han fått veta, att han blottat sitt hufvud för en
frilla, hade nu senast utmärkt sig i det krig, som
konung Carl i Sverige fört att taga Gotland och
Wisborg från konung Erik, men hade utmärkt sig
till förmon för den danske konungen Kristian I.

Denne herr Olofs dotter var fru Brita. En annan
af herr Axels söner var herr Erik Axelsson, hvilken
redan betraktades som en svensk herreman och
nu var bland de utsedde på mötet i Halmstad.
Han egde Lagnö gård på Aspön i Mälaren, hvilken
han hade fått med sin husfru, en dotter af,
riddaren Mats Ödgislason (Lilja). Jungfru Iliana,
som nu vistades på Hammarstad hos sitt syskonbarn,
var dotter af en tredje broder till herr Olof,
herr Åke Axelsson på Hjuleberg nära Falkenberg,
hvilken äfvenledes tagit sig hustru från Sverige.
Gamle herr Axel Pedersson dog år 1446, men
hans söner Erik och Ivar, en fjerde broder af denna
märkeliga slägt, innehade ännu Warberg och skulle,
enligt konung Kristofers löfte, innehafva det till
år 1452. —
Det var redan lidet ett godt stycke på eftermiddagen,
då den från Nyköping så lyckligt und-
sluppne fången nalkades Hammarstad. Han följde
en smal gångstig, som bugtade sig fram utefter
sjökanten från Nynäs ända till Hammarstad gård.
Stundom sliDgrade sig stigen in i skogen och
gömde sig liksom för hafvets vågor, men så gick
han djerft ända ned till stranden. På ett sådant
ställe, hvarifrån man öfver träden på afstånd kunde
se taket på gårdsbyggnaden vid Hammarstad, fä-
stades vandrarens uppmärksamhet af tvenne, som
tycktes träda samma stig och komma honom till mötes.
Han fruktade dock att blifva sedd af någon,
innan han kommit till tals med herr Nils, och drog
sig derför blixtsnabbt åt sidan in i skogen för att
låta de mötande komma förbi.
Den ena af dessa var en qvinna, som hade
en duk öfver hufvudet, men hennes stolta gång
och hållning utvisade, att hon tillhörde en förnäm
och mäktig slägt, den andre tycktes vara en sven-
tjenare. Utanför i viken låg ett mindre fartyg,
hvarifrån man på ett tecken af svennen började
utsätta en båt. Den förnäma frun och svennen,

hvilka syntes vilja stiga ombord på fartyget, fortsatte
sin väg på den lilla stigen, men stannade
ett stycke ifrån det ställe, der den vilde Falken
stuckit sig undan. Tydligen var det deras mening
att från detta ställe begifva sig ut på näset, som
derifrån sköt ut i sjön, och der stiga ombord på
båten. Svennen hade ett hemlighetsfullt, förbehåll-
samt utseende, och detta väckte den uppmärksamme
Falkens misstankar. Han sökte derför oför-
märkt närma sig de båda samtalande, hvilket ock
lyckades honom, då den förnäma frun hade satt
sig på en sten under en jättestor tall, som var
alldeles omgifven af tätt vuxna granar. Svennen
stod vördsamt något på sidan om henne, och båda
höllo blickarne fästade på sjön, der båten nu stötte
ut från fartyget och sattes i rörelse mot land.
— Men försigtighet, Gumme — yttrade frun
— mera försigtighet måste du iakttaga!
— Jag skall det icke underlåta — svarade
Gumme — dock måsten I medgifva, att jag denna
gång gjort hvad jag kunnat . . . och jag menar,
att jag icke blifvit af någon sedd, eftersom jag
träffade eder utanför gården . . .
— Jag såg seglet, Gumme . . . jag såg seglet
och anade, att det medförde underrättelser till
mig . . . derför skyndade jag ut. . . Men detta går
icke an ... om jag ock ej blir misstänkt för det
att jag mottagit ett bud från min fader, så får
jag dock svårare att vara honom till någon nytta,
och min herre och bonde, herr Erengisle, är konung
Carls vän .. .
— Men huru viljen I då att härmed skal)
tillgå, fru Brita? — sporde svennen.
— När helst I kommen till strand eller ort,
der jag vistas — svarade fru Brita efter en stunds
betänkande — så mågen I aldrig, hvem det vara
må, som min fader sänder till mig, tänka att gifva

mig tillkänna eder närvaro annat än en timme
efter midnatt. . .
— Hvad sägen I, fru Brita! — inföll svennen
med uttryck af den högsta förvåning. — Huru
skall sådant blifva möjligt?
— Låt det blifva min sak, Gumme, och säg
ord för ord till herr Olof, min fader, hvad jag nu
sagt dig!
— En timme efter midnatt . . .?
— Ja, en timme efter midnatt skall han, som
min fader skickar till mig, alltid vara säker att
blifva hörd af mig, om han blott låter mig höra
det tecken, som jag nu vill säga dig!
Fru Brita vinkade åt svennen med handen att
komma närmare, hvarpå hon hviskade något i hans
öra. Svennen nickade, att han förstått hvad som
sades, och fru Brita tilläde högt:
— Då skall jag förstå, att bud har kommit,
och sedan skall jag nog veta under dagens lopp,
om det icke låter sig göra genast, att laga så, att
jag får det att höra. Men icke mera än . . . —
hon gjorde en uttrycksfull åtbörd med hulvudet
— icke mera, och så försvinna, tills jag låter höra
af mig! Yi lefva i sådana tider, att ingen försig-
tighet är tillräcklig för att undgå misstankar . . .
Har du nu fästat i din hug, hvad jag sagt, Gumme,
så väl om detta, som om det, som min herr
fader sport mig om?
— Ja, fullväl — svarade Gumme.
— Så bringa honom min lyckönskan, ty han
har god vind i seglen, men skall få ännu bättre
. . . kung Carl är ett moget ollon, som snart skall
falla för första vind . . . Men säg mig ock, hurudan
man är konung Kristian? — sporde fru Brita.
— Till sitt yttre — svarade svennen — är
han lika ståtlig, som konung Kristofer var oansenlig.
Jag har sett honom taga en sven i full
jernrustning under armen och lyfta honom öfver

p ! hammarstad . 43
sitt hufvud samt sätta honom i mark på andra
sidan. — Hahaha! — skrattade fru Brita — armstyrka
månde således icke tryta konung Kristian
* . . och det kan komma honom väl till pass!
— Jag såg honom ock en gång — fortsatte
svennen — det var i Köpenhamn, och herr Olof
och några andra herrar voro då när konungen . . .
jag och de öfrige herrarnes svenner stodo ett stycke
ifrån och hörde och sågo allt, som talades och
gjordes ... då såg jag konungen'taga ur en skål
med nötter näfven full och krama sönder dem
allesammans, så att skalen runno ut mellan fing-
rarne, och bara kärnorna lågo i handen, nar han
öppnade den . . .
— Jag måtte säga! — småskrattade fru Brita
— men det kan vara godt nog att kunna nötknäpparens
konst ock i dessa tider.
Både min och ton hos fru Brita tillkänna-
gåfvo, att hon icke hade synnerligt höga tankar
om den danske konungen, och svennen, som tydligen
märkte det, sade derför:
— I hafven samma tankar, som eder fader
herr Olof och många andra med honom hafva haft,
fru Brita . . .
— Och hvilka då? — sporde fru Brita med
ett uttryck af oskuldsfull förvåning.
— Att de gode herrarne i Danmark återigen
gått tiggargäng åt Tyskland till med Danmarks
krona! — yttrade svennen.
— Hm! — hostade fru Brita — jag kan icke
neka det!
— Men så väl herr Olof, som de andre hafva
ändrat tankar derutinnan!
— Än drottning Dorothea? — sporde åter
fru Brita. — Den unga drottningen — genmälte svennen,
som tycktes känna väl till dessa saker —

ser glad och lycklig ut, fullt ut så lycklig, som
när hon hade konung Kristofer vid sin sida. . .
— Det gläder mig att höra, man har eljest
sagt mig, att hon kastat blida blickar på herr
Knut Henriksson och gerna skulle hafva sett honom
bära sin salige herres danska krona, liksom
herr Carl Knutsson bär hans båda andra, den
svenska och den norska.
— Det talet eger nog sin riktighet, men herr
Knut var mindre mäktig än herr Carl. . .
— Mäktig!"— yttrade fru Brita med tydlig
förtrytelse. — Eller hade han mäktigare motståndare, än
som herr Carl haft i Sverige!
— Godt, godt — afslutade fru Brita samtalet,
då hon såg båten nu lägga till vid stranden —
för nu riktigt mina bud fram till herr Olof, min
fader, och lörsäkra honom, att han kan lita på sin
dotter . . . men lägg märke till hvad jag sagt. ..
försigtighet, försigtighet!
Svennen bugade sig vördnadsfullt och gick ut
på näset. Fru Brita vände sig åt sidan och lät
blicken följa de bugter af den smala stigen, som
här voro synliga, hvarpå hon helt sagta började
vandra tillbaka mot gården.
Men båten lade ut från strand, och en stund
derefter hissade fartyget sina segel och började
skrida ut ur Hammarstadsviken.
Vilde Falken satt och såg derpå bakom träden
i skogen, och hans ögon följde fartygets alla
rörelser, men med ett uttryck, som tydligen till-
kännagaf, att hans tankar drogo en annan stråt.
Så var det ock. Hvad han här fått höra sysselsatte
honom mera, än att han sjelf kunde förklara
för sig orsaken dertill. Icke heller kände han så
till alla förhållanden, att han kunde rätt fatta betydelsen
af hvad han hört, men han förstod dock
tillräckligt deraf för att finna, att han här fått i
sin hand en liten trådända af den härfva, som

blifvit spunnen eller som ännu spanns kring kung
Carl och således på ett eller annat sätt måste röra
herr Nils, hurudan än dennes ställning kunnat
blifva förändrad, sedan herr Carl Knutsson blifvit
Sveriges och Norges konung.
Och detta var ensamt för sig tillräckligt for
honom att ej blott noga fästa i sitt minne allt
hvad han hört, utan äfven att öfvertänka det och
söka reda det, så godt han förstod, öfverlemnande
åt framtiden att upplysa och till fullo förklara
hvad som nu var dunkelt. Från dessa tankar,
hvilka alla rörde sig omkring Nils Bosson, liksom
sin kärna, kom han så småningom att sysselsätta
sig med denne ensam, och huru han lämpligast och
bäst skulle kunna sammanträffa med honom. Hans
kläder voro slitna och trasiga, och hans hoptofvade
skägg och hår gåfvo honom utseende af en stigman.
Skulle någon se honom i detta skick möta
den käre herr Nils, kunde det skada honom. Han
beslöt derför att afbida natten, men dock nalkas
gården så nära som möjligt.
Han smög sig försigtigt fram genom skogen,
och kom så, utan att han sjelf märkte
det, in i rosendelund, hvarifrån borgaled sträckte
sig fram mot gården. Det led nu mot den timmen
på dagen, då solen började sjunka i skog,
och trädens skuggor blefvo allt längre och längre.
Han smög sig fortfarande fram mellan trädens
stammar och de lummiga buskarne i rosendelund,
tills han fick sigte på borgaled. Då först märkte
han, att han vågat sig for långt fram, och han
ville nu draga sig tillbaka, men då träffades hans
öga af något, som kom honom att draga den
framskjutna foten tillbaka och liksom fasttrollade
honom, der han stod.
Ett stycke framför honom sutto på en gräsbänk
herr Nils och jungfru Iliana. Ack, han
kände dem så väl båda! Och likväl, huru förändrad
var icke denne herr Nils mot honom, som

han såg för åtta år sedan. Det var väl samma
lugna, manliga hållning, det var väl samma ädla
anletsdrag, men hvarifrån hade denna sorgbundenhet,
detta stränga, nästan dystra allvar kommit?
Hjertat ville brista i den enslige betraktarens
bröst, när han såg denna förändring. Och liksom
för att göra densamma ännu tydligare, satt vid
hans sida det jungfruligt sköna anletet af Iliana,
lyckligare och gladare, än fordom . . .
Den vackra aftonen hade lockat jungfru Iliana
till en lustvandring i rosendelund, och hon
hade tagit herr Nils med sig så godt som mot
hans vilja.
— Jag är glad i dag — sade jungfrun vid
de gingo — ja, jag är mycket glad . . .
— Det kan man ock se på eder! — svarade
Nils med ett hjertegodt leende. — Hafven I så någon
särskild orsak att vara gladare i dag än andra
dagar?
— Ja väl, herr Nils .. . jag har fått bref från
min syster Ingeborg. Hon längtar så mycket att
få komma hit upp åt landet!
— I hafven kanske begått det felet att be-
skrifva det vackrare, än det är, jungfru Iliana,
och då kommen I att stå eder illa, när så eder syster
en gång kommer och får se allt med egna
ögon. ■— Det låter på eder, herr Nils — log Iliana
— som om I trodden mig blott hafva talat om
landet, men här finnas ju menniskor ock!
— Ja, ja, I hafven rätt. . . här finnas ock
menniskor . ..
— Och sådana, som ... — hon rodnade något
litet och tycktes betänka sig, men med en
förstulen blick på det lugna och allvarliga ansig-
tet vid sin sida drog hon ej i betänkande att tillägga:
— sådana, som kunna väcka en flickas
längtan att se och lära känna.

— Huru gammal är eder syster, stolts jungfru?
— sporde Nils.
— Bara barnet, bara barnet, herr Nils!
•— Bara barnet sägen I, och hon längtar att
se och lära känna männen här uppe kring kung
Carl. . . nå, jag kan väl förstå, att det gäller en
viss, en enda, som för eder betyder alla och sålunda
betecknas med menniskor!
— Eder utläggning är alldeles för djupsinnig
— skrattade Iliana hjertligt och slog herr Nils
på handen med sin handske, i det hon tilläde —
menen I då, att här icke bland småsvennerna hos
konung Carl finnas de, som äro värde att lära
känna. — Bland småsvennerna? — frågade Nils
tankspridd. — Hvad synes eder om unge Sten Gustafsson?
— Unge Sten Sture! Han har stigit högt i
konung Carls ynnest, och utan tvifvel förtjenar
han det.
— Men derom spörjer jag eder nu icke till,
herr Nils! Det vet jag, såväl som hvarje annan,
men hvad tycken I om honom, I sjelf herr Nils?
Nils fastade en djup blick på jungfrun, men
då han sett hennes ljufva, välmenande anlete, svarade
han utan tvekan:
— Jag håller den raske gossen hjerteligen
kär . .. och visst lärer det blifva en dugande man
af honom, derest han får lefva.
— Nå väl, herr Nils ... det är denne små-
sven, som min syster Ingeborg har fått höra talas
om och som hon lät helsa mig med budbäraren i
dag, att hon längtade se. Men jag märker väl,
att I icke hafven öron för mig i afton, herr Nils ...
Tron I dock ej, att jag skulle kunna säga eder,
hvar edra tankar dväljas?
— Jag tviflar derpå, stolts jungfru!
— Jag skulle dock mycket bedraga mig, om

I ej nu tänkten på en viss ung dansk herre . . .
skall jag säga hans namn?
— Nej! — utropade Nils och stannade plötsligt
samt lade sin hand på jungfruns arm. — Nej,
sägen det icke . . . lemnen den saken, jungfru Ili-
ana, jag beder eder derom!
