— Hm! Jaså, jaså! Nå, det kan ju vara möjligt... hm!
— mumlade Wik tämligen blidkad.
— De där elefanterna på Borneo måtte varit mycket
stora, — sade Lars Gathe vändande sig till löjtnant Wik och
fyllde i ett stort glas vin åt honom.
— Ja, kapten! — svarade denne. — Stora va’ de, men
i alla fall bara småttingar emot elefanterna på Leopanta; de
va’ större än skeppet och hade två snablar.
— Zwei snabeln! — afbröt Walther, — det ist unmöglich,
ja wohl, unmöglich. Ingen kreatur have to snabeln.
Jack vare zoolog, und jack sage, det inte vara sant.

— 284 —
— Hvad sju tunnor... säger ni, herre! ■— utbrast Wik.
Huru kan ni våga påstå något sådant? Om ni också vore
soolusk tusen gånger, så skulle jag bevisa er, att jag har
rätt. Hafva icke alla både djur och människor två näsborrar,
och snablarna gå ut från elefantens näsa. Förstår ni nu herr
soolusk, hvasa?
— Gott beware mich für dieser rnensch ! Han vara micke
dum — inte veta att elefant hafva nur ein snabel, aber mit
to näsborrar in den einige snabeln. 0, mein Gott, ein sådan
lögner! Nu skrek Wik, i det han rusade upp och drog sitt svärd:
—• Fördömde pillerburk!
Den sig så kallade doktorn ryckte å sin sida ned en
huggare från väggen och ropade:
— Donnerwetter, simple karl! Du ljuga für mick, du
ljuga für kapten und uns allezusammen ; aber jag skall
desikire dick.
liars Gathe skrattade och var road af uppträdet men
vinkade åt de andra att gå emellan de ursinnige; och efter
några bevekande ord af dessa, satte de grälande sig åter till
bordet, hvarest de af sina grannar flitigt druckos till. Då
löjtnant Wik mer och mer lifvades af Bacchi safter, slog han
snart upp språklådan igen och omtalade nu, huru han i
konungariket Quitopaxa i Amerika, då han var inbjuden till
den regerande konungen, efter en präktig middag fäktat med
en af prinsarna och händelsevis huggit armen af denne; en
läkare hade emellertid genast satt ihop armen medels den
märkvärdiga saften af växten arrovorra.
Men nu vardt det alldeles slut med den hederlige “doktorns“
tålamod. På sitt brutna språk öfveröste han den
“splitsande“ löjtnanten med beska piller för hans “unwahrscheinliche
erzählungen und ungeschlift'enheiten“.
Då de båda hetlefrade herrarna hindrades af de närvarande
från handgemäng, lofvade löjtnant Wik att så förtrolla
doktorn, att denne skulle ligga för hans fotter dagen
därpå, hvaremot doktor Walther önskade sin motståndare
svårt sårad, då han på honom med glädje skulle profva alla
sina instrument.
Det dröjde ej länge, förrän de båda herrarna, tack vare
det flitiga påfyllandet af deras glas, lågo på durken, och på
det att löjtnantens spådom skulle gå i fullbordan, lades den
tyske doktorn tvärs framför sin motståndares fötter.

— 285 —
Dà Lars Gathe med sina öfriga gäster kom upp på däck,
började en frisk nordväst att blåsa i fartygets segel, och snart
länsade “Baron Hamilton“ för “alla klutar“ in i Öresund.
Den gynnsamma vinden fortfor dock ej länge. Hastigt
kastade den om till sydväst, mojnade ut, och då Lars Gathe
passerat Helsingör, låg hans fartyg nästan stilla.
Vinden kastade sig nu åter på västlig men var så laber,
att fregatten knappast gjorde två knops fart i timmen.
En lätt dimma lägrade sig öfver vattnet, och det entoniga
skvalpandet af de sma vågorna mot fregattens sidor var det
enda ljud, som afbröt den enformiga tystnaden.
Lars Gathe gick nu till kojs med befallning till vakt-
hafvande officern att purra honom vid minsta förändring af
vinden, eller om någonting af vikt skulle inträffa.
Tidigt på morgonen väcktes löjtnant Wik och påmindes
•om sin spådom dagen förut samt såg till sin stora förnöjelse
doktorn liggande vid sina fötter; med en mindre vänlig rörelse
af foten väckte han nu den sofvande skeppsläkaren, påminde
denne om sin spådom samt uppmanade med graflik stämma
den yrvakne att bäfva för hans (Wiks) trollska makt. En
minut härefter voro båda i eld och låga samt väckte upp alla
de andre, som snart halfvakna tittade ut ur sina hytter.
Trätan hade säkert fört till handgripligheter, om ej ett
kanonskott atbrutit densamma. Alla rusade härvid upp
på däck. Lars Gathe var redan där, och hans skarpa röst hade
med några få ord fört hvarje man på sin post.
En tät tjocka lägrade sig öfver vattnet, och strax om
styrbord aftecknade sig likt ett spökskepp segel och skrof af
en fregatt, hvars präjskott nyligen hörts.
En röst präjade nu an det svenska fartyget på danska
och frågade “hvad för ett skepp?“ På en sakta uttalad order
af Gathe ropade Wik på god danska till den frågande:
— Fregatten “Jylland“!
En andra fråga förblef obesvarad, då tjockan och vinden
skilde de båda seglande åt.
— Skulle bra gärna gifvit den där juten ett gladt lag,
men han kan ha många bröder i närheten, och mänga hundar
äro harens död, — sade kaparen till sina officerare.
Härefter brassades seglen, så att de stodo väl fulla för
den labra vinden, och ovillkorlig tystnad påbjöds ombord.

— 286 —
Från stortoppen och ned till däck stodo jungmän på få
alnars afstånd från hvarandra och afgåfvo hviskande från den
i toppen varande utkiken till den nära Lars Gathe stående
öfverbringaren hvad som syntes. Plötsligen tycktes det som
de likt dimbilder i luften sväfvande gastarna hastigt meddelade
en underrättelse af vikt, och snart erfor kaparen, att
topparna af en stor fregatt varskoddes kranbalksvis om
styrbord. — Gå efter Våghals! — befallde han Tolle som stod i
närheten. Ljudlöst som en katt smög sig denne framåt däcket och
återvände strax därpå med den kapare, som bar detta betecknande
namn.
— Du är ju från Råå fiskläge och känner fullkomligt till
grunden i sundet här och i Flintrännan? — frågade kapare-
kaptenen. — Ja, kapten, bara jag kan få se en skymt af svenska
landet. — Godt, vi äro nu utanför Landskrona och liafva tjugo
famnar enligt lodet, kunna vi hålla längre in?
— Ja tills vi få sex famnar, då vi måste styra rätt SSV.
utmed Valgrundet.
På ett tecken af Gathe föll fregatten af, och det främmande
fartyget gled som en skylik skugga långsamt förbi
det i dödstystnad försänkta svenska skeppet.
— Vid S:t Georg, som engelsmännen säga! Det tyckes
vara godt om fregatter i Sundet i dag, — sade Lars Gathe
till kapten Gadd, som stod honom närmast.
— Ja, kapten! Jag fruktar för, att vi, om det klarnar,
befinna oss midt i danska flottan.
— Det skulle knappast göra någonting, om det blåste
upp friskt. “Baron Hamilton“ seglar bättre än de där tjocke
jutarne, och det skulle vid S:t Georg vara muntert nog att
löpa igenom dem, utdelande lag på lag och komma undan
ändå — se det vore någonting!
— Ett sådant gatlopp kunde blifva dyrt nog, om vår
rigg träffades af något missöde, — sade kapten Gadd allvarsam.
— Du har rätt, min käre Gadd! Denna gången har jag
också för mycket att riskera.
— Men nu lättar tjockan om babord. Vi se svenska
landet här och hafva passerat Landskrona, — sade kapten
Gadd hastigt.

— 287 —
— Det är sant! Kunna vi utan risk gå så här nära?
Hvad säger du härom, Våghals? Är du riktigt säker på
djupet ?
— Ja, kapten! Jag känner till botten här så godt som
botten i min romflaska.
— Bra, min gosse! Du skall nog få din belöning, men
nu klarnar det...
Lars Gathe afbröt sig själf, ty då dimman nu hastigt
höjde sig, syntes det ena danska linieskeppet efter det andra
på en mils afstånd styrande norr ut, under det Here af de
lättare fregatterna voro inom skotthåll. Största delen af den
fientliga flottan hade dock passerat förbi. Lars Gathe lät i
hast hissa danska flaggan, och för en kort stund tycktes också
fienden ej lägga märke till det svenska fartyget. Men snart
signalerade det sista linieskeppet. Då signalerna ej besvarades
från “Baron Hamilton“, kommo i hast flere signaler upp, som
besvarades af fregatterna, och två af dem, som lågo mest
sydvart, lade sig nu tvärs framför det svenska skeppet, under
det att en stor fregatt föll af ur linien och styrde för undan
vind rätt ned på “Baron Hamiltons“ styrbords sida.
Lars Gathe kommenderade strax klart till strid, och få
ögonblick därefter var hvarje man på sin post.
Kanonerna riktades uppåt tacklingen på det fientliga
fartyget, med order till kaeonbefälhafvarne, att om också
glatta laget befalldes, ej skjuta förrän de hade godt sikte på
masterna. Snart dånade ett präjskott från den danska fregatten,
som nu var helt nära och vände till sin bredsida.
Knappt hade knallen af den danska kanonen ljudit, förrän
ett kulregn från det svenska fartyget susade igenom fiendens
rigg med den påföljd, att fockmasten, som blifvit afskjuten,
lutade åt sidan, och kryssmärsstången hängde öfver bord.
Starka hurrarop höjdes af svenskarna, som nu i sin ordning
fingo en bredsida af dansken; skadorna blefvo dock obetydliga,
och då Lars Gathes nästa lag afsköts, träffades ånyo
fockmasten på det danska fartyget.
Den föll nu öfver bord och ryckte med sig bramstången
på stormasten samt bräckte dess stormärsstång.
Den danska fregatten var redlös, och hade nu frisk bris
inträffat, så skulle Lars Gathe säkert äfven denna gång följts
af sin vanliga tur.

288 -
Att vända om midt i gapet på alla linieskeppen var en
omöjlighet, det fanns för kaparen ej annat rad än att segla
rakt på de båda danska fregatterna, som lågo rätt framför
honom. — Våghals! — sade Lars Gathe till kaparen, som lotsade.
— Nu gäller det, att du är säker på djupet. Du ser de där
båda fregatterna förut, om det vore frisk vind, skulle jag gå
emellan dem och ge dem ett lag hvar, hvilken än utgången
skulle blifva; men bakom dem kommer en fregatt till, och
akter om oss hafva tvänne nyss vändt samt ämna hjälpa kamraterna.
Jag måste nu komma emellan de två första och
svenska landet, så att vi i nödfall kunna nå det med båtarna.
Huru nära kan du gå? Du vet han ligger sjutton fot?
— När vi kommit förbi Valgrundet, så kan jag gå in i
bukten och följa landet på fyra eller femhundra famnars af-
stånd ända ned till Barsebäck samt till och med emellan Pin-
hättan och land.
— Godt! Så skola vi göra ett försök, ehuru det ser
mörkt ut, — sade Lars Gathe, vändande sig till Gadd och
Tolle, som stodo honom närmast. — Du Tolle, låter bära upp
alla tjärtunnorna på däck och ställer dem utmed babords sida,
hvars kanoner vi ej komma att begagna; kanonerna låter du
rikta med mynningarna uppåt sä högt som möjligt. I kabyssen
har du klara några blån och beckfacklor. Sedan kruttråden
till krutdurken som vanligt... Faller jag, och skeppet äntras,
så vet du, hvad du lofvat mig.
— Ja, kapten! — svarade Tolle och gick under däck.
— Gadd! Du låter sätta ut alla båtarna om babord
med en man i hvarje båt, som ej får lämna sin plats. Tio
musköter i hvar båt och dubbla par åror.
— Skall ske, kapten! — sade Gadd, som noggrarmt och
snabbt utförde de order, han fått.
Det svenska skeppet styrde nu rakt ned på de danska
fregatterna, som ämnade ge detsamma en varm mottagning.
Med svenska flaggan uppe och alla segel till, föll “Baron
Hamilton“ hastigt af, styrde rakt på svenska landet samt gaf
den fientliga fregatt, som låg längst i öster ett glatt lag med
dubbla kulor, som åstadkom stor förödelse ombord.
Båda de danska fregatterna besvarade visserligen elden,
men då de nu lågo nära nog i linie, den ena bakom den andra,
voro verkningarna af deras skott ej så förödande. Striden

— 289 —
fortgick nu en stund med iag på lag, och alla dess fasor
framstodo snart å ömse sidor.
Lars Gathes män arbetade med okufligt mod, och det
dröjde ej många minuter mellan hvarje sändning af kulor
från “Baron Hamiltons“ stora kanoner. Nu stack den tredje
•danska fregatten upp akter om de andra.
I detta ögonblick befallde Lars Gathe Våghals och hans
hjälpare vid rodret att styra snedt ned på land, rätt sydost
på Barsebäcks kyrka.
“Baron Hamilton“ föll nu af den bestämda kursen, och
gaf den nya fienden, hvilken just skulle lofva upp, ett ohyggligt
lag långskepps, som nästan rensopade hans däck, och förskräckliga
rop af sårade hördes emellan kanonernas dunder.
Vid en bredsida från en af fienderna gick förmärsstången och
stormärsstången på den svenska fregatten öfver bord. Dess
kanoner voro ock för heta, de kunde ej längre handteras.
Då detta rapporterades för kaparen, hvilken under hela
striden stått på akterdäcket, befallde han:
— Slå bottnarna ur tjärtunnorna! För ned de sårade i
Båtarna! Då detta skett, ropade han ned igenom luckan till Tolle
att slå ut botten på en krutfjärding samt genast komma upp.
Manskapet befalldes gå i båtarna, och snart voro endast Gathe,
Gladd och Tolle på däck. Allt detta skedde fortare, än det
kunnat beskrifvas, och nu tände Lars Gathe och hans båda
trogne de iordninggjorda blån- och beckfacklorna samt kastade
dem i tjärtunnorna. Inom några ögonblick flammade hela
däcket i eld och lågor.
De tre männen ■ sprungo i båtarna, och dessa satte af
samt voro snart i full rodd mot svenska landet.
Den tjocka krutröken och sedermera de svarta rökmolnen
från det brinnande fartyget, skylde fullständigt båtarna för
fienden. Knappt en kabellängd voro svenskarne komna från sitt
fartyg, förrän fregatten “Baron Hamilton“ liksom för att hedra
sin modiga besättning, gaf ett glatt afskedslag med babords
kanoner, som nu brunno af och sände sina kulor högt öfver
de roende in mot skånska kusten. Röken var så tät, att
svenskarne ej kunde se någonting framför sig utan följde
rökens gång med den nordvästliga vinden, tills de tornade
mot stranden, där de snart voro i land.
Konungens kapare. 19

— 290 —
Här träffade Lars Gathe och hans män, som varligt bur»
upp sina sårade, oförmodadt på en trupp ryttare, som höll»
in sina hästar på landsvägen och åskådade branden. En af
desse red nu fram mot kaparen och ropade:
— Om mina ögon ej bedraga mig, ser jag framför mig
den tappre kapten Gathe!
Den talande var dåvarande generalguvernören öfver Göteborgs
m. fl. län baron Gustaf Mörner*), som förut sett kaparen
i Göteborg. — Säg den slagne eller besegrade, herr general! — sade
Lars Gathe skrattande. — Denna gången voro de för många
om mig. — livad, herr kapare, var det er ståtliga fregatt, som
slagits hela förmiddagen mot tre eller fyra danska fartyg,,
eller rättare mot hela danska flottan?
Lars Gathe berättade nu för general Mörner, huru han
ämnat undsätta konungen i Stralsund, men i stiltje och tjocka
råkat midt i gapet på danskarne.
— Sedan mina kanoner blifvit för varma och jag sågT
att de förb... jutarne voro för många, — fortsatte kaparen,,
— satte jag eld på hela skräpet, ty vid S:t Georg, det var
ett alldeles för godt fartyg och för goda varor att lämna de
där förb ...
Här afbröts kaparen af en döfvande knall. En hög kvast
af eld och lågor steg upp mot höjden från det brinnande
skeppet, segel, kanoner, bjälkar och träsplint kastades upp
till otrolig höjd, ty stort var det krutförråd, som Lars Gathe
ämnat åt kungen. Liksom en krater öppnade sig vattnet,
och en jättevåg svallade mot stranden och högt upp på land.
Plötsligen susade det i luften omkring de samtalande och
den ena biten efter den andra af bultar och träbitar slog
ned omkring dem.
Ett oändligt jubel höjdes så väl af kaparne som af generalens
tropp, dä den lösryckta gaffeln från “Baron Hamilton“
med den därpå ännu vajande flaggan, likt en lans borrade sig
ned i marken knappt femtio alnar från de samtalande.
I galopp red en ung officer ur generalens följe dit och
förde den kära duken till sin befälhafvare.
— Kapten Gathe! — sade generalen. — Vill ni skänka
mig denna flagga? Jag skall sända den till konungen som
ett vittnesbörd om er tappra bedrift.
*) GrefVe året därpå eller 1716.

— 291 —
Rodnande af tillfredsställelse bugade sig den lycklige
kaparen, stammande, “att det var för stor godhet af herr
generalen — att kungen ej borde besväras med dylikt lappri.“
General Mörner berömde kaparens oegennytta och tillbjöd
honom att göra sällskap med till Göteborg, hvilket anbud
Lars Gathe med tacksamhet mottog, sedan han skaffat vagnar
fulla med hö för sina särade, hvilka, beledsagade af sina
kamrater under Gadds befäl, i små dagsresor följde efter sin
kapten. 35.
Mörk är luften, svart är natten,
Stormen öfver hafvet går
Och rör upp dess djupa vatten,
Hvilket högt mot stranden slår,
Hösten kommit, mer ej trygga
Skeppen segla på sin ban ;
Djärfva bussar nästan rygga
För att trotsa “falska Ran“.
Hamnen lifvas, skutor lända
Dit allt flere för hvar dag
För att rigga ned hvar ända,
Lägga sig i vinterlag.
Kaparens sista nappatag med danskarne hade ägt rum i
slutet af november 1715, och de första dagarne i december
anlände han i sällskap med baron Mörner till Kungsbacka.
En förut skickad ryttare hade underrättat borgmästaren om
generalguvernörens ankomst, och vid stadsporten mötte äfven
flere af borgerskapet med facklor samt följde generalen till
borgmästarens bostad.

— 292 —
Då de framkommo, och denne stadens förste tjänsteman
betygat generalen sin vördnad samt bjudit honom välkommen,
tackade Lars Gathe för godt sällskap samt begaf sig med sin
trogne löjtnant Tolle, hvilken naturligtvis ej lämnat sin kapten,
till de rum, han hade i staden. I stallet därstädes voro hans
tvänne hästar i ordning, och det dröjde ej en timme, förrän
de båda kaparne voro vid Forsbäck.
Här fanns det andra hästombytet, och en knapp timme
därefter sutto Lars Gathe och Tolle i matsalen på Gatan, där
de vid det dukade bordet togo sin skada igen för den något
knappa kosten under hemresan, samt berättade sina äfventyr
för fruarna Ingela Gathe och Aima Gadd.
-— Min käre man! — sade fru Ingela, sedan de båda
herrarne slutat. — Det där gick inte efter vår beräkning —
men Herran styr. Mänskan spår, och han rår. Känner jag
kung Karl rätt, så har du kanske vunnit lika mycket genom
denna ganska kännbara förlust, som om du kommit väl fram.
Herran styr, som sagdt, och kanske var det bäst, att du ej
undsatte Stralsund. Staden lär ej kunna hålla sig längre,
sedan fienden tagit ön Rügen, där de våra lidit ett svårt
nederlag för öfvermakten och kungen själf varit nära att bli
tagen. Staden måste gifva sig, vi få slut på kriget och vår
store kung hem igen. Detta hörde jag af fru generalskan
Hamilton, som var på ett kort besök härute för några dagar
sedan. — Du har kanske rätt, min kära hustru — tusan vet,
hvar du får dina tankar ifrån, men när du sagt dem, är det,
som jag hade tänkt dem själf. Vid S:t Georg, det var kanske
bäst, som det gick.
— Jag kan nu tala om för dig en nyhet, som du ej
kunnat anat, — fortfor fru Ingela. — Du känner ju öfverste-
löjtnanten Balt/ar Johan Collén?
— Visst tusan känner jag honom! En krigare, som
skaffat sig namn och hvad som är ändå mer — ja, jag kan
säga hvad som är oerhördt för en landkrabba till soldat ■—
förmögenhet. Men en hederlig karl är det!
— Det var bra, att du tycker det, min Lars! — sade
fru Ingela, — ty i morgon lyses det för tredje gången för
honom och din mor------------
— Se så, för sju tunnor ...! Vid S:t Georg ... och draken
med! Nå, ja — jag har ingenting att säga, men gumman

— 293 —
mor är sextioett ar... Hm! Fruntimmer bli då aldrig för
gamla att skapa sig galna? Hvad säger Kristian?
— Ah! din broder är inte så häftig som du, min käre
Lars, och han tycker, att det är ett rätt passande parti.
— Nå, ja.. . Kaka söker maka, och de äro nästan lika
gamla och passa bra för hvarandra på gamla (hrr. Nu tror
jag emellertid, att det kan vara tid att sofva på saken. Din
kapten, fru Aima, mår bra, och jag ser på dina kinder, att
min löjtnant redan hälsat från honom.
Härefter begaf sig kaparen till sitt rum, där han några
ögonblick stannade vid sin nu ettårige sons bädd.
Hvem skulle väl kunnat gissa det? Eller känt igen .denne
man, som knäböjde vid det sofvande barnets vagga.. .
Då han tyst reste sig upp, trycktes han i sin makas armar.
Tystnad rådde i den mörka natten, och endast det holländska
urets pendel slog stundom i takt med de tvänne
hjärtan, som här slogo mot hvarandra.
Dagen efter det kaparen flyttat in till staden, kom löjtnant
Stråle upp till honom och omtalade, att öfverkommen-
danten baron Hamilton hade beklagat Lars Gathes otur och
förlust, men däremot var förtjust öfver, att det dock på det
hela gått så väl, som det gjort; baronen önskade ett besök
af kaparekaptenen med det första.
Lars Gathe klädde sig genast och följde med den unge
krigaren. Här möttes de båda vännerna af en storartad öfverrask-
ning, i det generalen underrättade dem om, att kung Karl
tre dagar förut, eller den 13 December, hade landstigit i
Trelleborg och nu befann sig i Lund.
Kuriren, som medfört denna underrättelse hade med sig
ett bref, ovanligt nog af konungens egen hand, till generalguvernören
baron Mörner.
Denne, som var närvarande, hade ännu kungabrefvet i
sin hand och vinkade därmed åt Lars Gathe att följa med
in i ett närgränsande rum.
livad de båda herrarna där afhandlade, veta vi ej; men
Lars Gathe strålade af stolthet och glädje, då han åter kom
ut till sin gamle vän och gynnare baron Hamilton, som leende
tog kaparen i hand sägande:
— Minns ni, hvad jag sade er? Jag spådde ju rätt!

294 -
Gäster kommo och gingo i kung Karl XI:s för detta
jaktslott, hvarest Lars Gatlie och hans fru trettondagsaftonen
den 6 januari 1716 gåfvo en större aftonbjudning.
Stämningen var glad, och samtalen rörde sig naturligtvis
här som öfver hela landet omkring kung Karl och hans återkomst
samt förhoppningarna om bättre tider. Man undrade,
hvad nu skulle ske. Många voro de, som önskade fred med
rikets fiender, ty handel och näringar voro nu i största förfall,
och alla rikets tillgångar hade uttömts.
Missnöjet var stort i hela landet och kanske störst ibland
handelsmännen. Ordet var just icke fritt under denna tid,
men det hade dock gått så långt, att mången ganska käckt
klandrade kung Karl och hans oupphörliga stridslust. Dennes
återkomst till sitt land igen förändrade dock tänkesätten till
en stor del. Hoppet trädde i stället för hopplösheten och
det arma landet sände sina unge män åter under de sönderskjutna
fanorna.
Hela den förnäma delen af handelsstaden var denna afton
bjuden till den rike kaparen, och så väl byggnaden och trädgården
som hela borggården lyste i sin grannaste skrud af
hundradetals kulörta lampor.
Något efter de andra gästerna ankommo nu generalguvernören
baron Mörner och öfverkommendanten baron
Hamilton. Lars Gathe mötte dem på trappan och följde desse sina
förnämste gäster upp i våningen. Snart voro pokaler och
bägare, kannor och glas fyllda med drufvans safter, och kapare-
kaptenen bad sina gäster och vänner med honom tömma sina
bägare för den stormäktigste och glorviirdigste konung Karl,
som hugnat Sveriges land med att dit återvända.
Hurraropen höjdes, och från stigbergslidens klippor dånade
de där uppställda kanonerna.
Få ord voro af gästerna yttrade till hvarandra, förrän
generalguvernören baron Mörner begärde ordet; och då sorlet
tystnat, sade han i det han ur fickan upptog ett stort bref
med vidfogadt sigill:
— Det är en glädje att höra det svenskarne ej ännu
glömt sin store konung som, ehuru bårdt pröfvad af olyckan,
med samma kraft och tapperhet som fordom strider mot sitt
lands fiender. Att konungen vår nådige herre själf ingalunda
glömmer sina trogne och dem, som genom mandom och mod
stå hans fiender emot, kan jag för er alla här omtala i det

jag, i följd af detta bref från kung Karl, är befullmäktigad
att förkunna: det hans majestät, till följe af sin synnerliga
bevågenhet och nåd för Caperie-Captenen Lars Gathe och
hans tappra bragder, samt det stora afbräck han gjort fienden
till sjös och lands, funnit sig befogad förklara nämnde Caperie-
Gapten Lars Gathe för svensk adelsman och honom, den 29
•december, adla under namnet Gathenhjelm.
Hans majestät har behagat att gifva honom till vapen
på sin sköld en öfver en stenmur uppgående sol, viljande därmed
påminna om de försvarsverk, hvarmed Gathenhjelm försett
åtskilliga hamnar, och de glänsande bedrifter han mot
fienden utfört.
Härunder skall synas ett uppstående lejon såsom en bild
af den modige stamfadern till denna ätt, hvilket skall påminna
efterkommande att, som hans majestät själf brukar
säga “mot sina vänner skall man vara from som ett lam, men
mot sina fiender som ett rytande lejon.“ Kanske äfven solen
föreställer de flammor, jag själf sett honom hafva tändt, på
det fienden ej skulle hafva nytta af den rika last, med hvilken
han ämnade undsätta sin i Stralsund belägrade konung —
tilläde den vänlige generalguvernören, då han tog den unge
kaparen i hand och lyckönskade honom.
Ett starkt sorl ljöd genom de upplysta rummen, då baron
Mörner slutat.
Var det glada välönskningar eller förvåning och afund?
Säkert båda delarna.
Emellertid lyckönskades kaparen af alla utan undantag,
och de skålar Gathenhjelm föreslog för generalguvernören och
öfverkommendanten tömdes under väldigt bifall.
Festen var slut.
Gathenhjelm hade följt de sista af sina gäster ned på
borggården, och hans betjäning hade släckt facklor och vaxljus,
under det kaparen allena vandrade i trädgården under
höga lönnar och lindar.
Han stannade vid ett där stående stort stenbord, lade
armarna i kors öfver det breda bröstet och uttalade för sig
själf det innehållsrika ordet:
— Ändtligen!

