hvar. Ingen kunde likväl veta hvad fru Britta tänkte.
Ännu hölls slottet i ordning för att hvilken dag som helst
mottaga väntade gäster. Herr Erengisle nekade aldrig nya
äskade summor, huru stora de än månde vara, tvärtom
prisade han sin husfrus aldrig tröttade omtanka, ty han
förstod bäst huru hon, liksom han sjelf, väntade. Hans
egna steg voro raskare än någonsin och under det hon
ordnade och styrde det hela, begaf han sig alltemellanåt
upp i tornet för att öfverskåda nejden.
Det var också slottsherrn sjelf, som först varseblef
den rörliga massan af en ryttarskara, hvars blanka harnesk
glittrade mot solen, det var hans skarpa öga, som
först igenkände svenska baneret.
Nästan öfverväldigad af sin ändtligen tillfredsställda
väntan, skyndade herr Erengisle utför torntrappan, och
aldrig hade hans röst ljudit starkare, aldrig hade lifligare
befallningar utdelats till slottsfolket. Inom få ögonblick
svajade den blågula flaggan öfver Örebro-hus,

KONUNGEN. 221
Den lysande skaran närmade sig emellertid staden.
Man hade genast underrättat slottsfrun, som icke
syntes till, men troligen var sysselsatt att ikläda sig hög-
tidsdrägten, för att i riddarsalen mottaga den väntade gästen.
Pä slottstrappan, omgifven af tjenare, framträdde
emellertid den gamle höfdingen sjelf i sin ridderliga axelkappa
och med den fjäderprydda hatten i sin hand.
Allas tankar och blickar voro upptagna af hvad
komma skulle, och ingen säg derför huru en nedfäld gardin
i slottsfruns ram hastigt rörde sig och tvenne ögon,
skarpa och undrande, sägo ned på den inryckande skaran.
Fru Britta hade nämligen erhållit budskap om konungens
ankomst. Hon hade likaledes hört bullret och
springet i trapporna, hört befallning om tornflaggans hiss-
ning, om öppnandet af gardiner och dörrar i slottsrummen,
om måltidens ordnande i riddarsalen, om silfverstolen i
högsätet — allt susade omkring i detta annars så kloka
och rediga hufvud, ty allt sade henne, att man trodde det
vara svenska konungen som anlände.
Men det kunde vara ett misstag — ännu kunde man
bedraga sig.
Slutligen hördes hästtrampet närma sig — och bullret
af en ryttarskara, som ryckte in på borggården.
Man ropar: »kungen! Det är konungen sjelf!»
»Kungen? Hvilken konung?» frågar fru Britta.
Hon drar undan gardinen och vill sjelf se om skaran
icke ändå bär röda fjäderbuskar, om baneret ej är det
välkända »Danebrog»; om den främste, reslige ryttaren icke
var den hon väntat: kung Kristiern sjelf!
Nej ! Icke Kristiern, men en konung är det dock.
Denna majestätiska gestalt med den ädla hållningen,
de sköna anletsdragen, den välljudande stämman, som kallar
Erengisle sin trofaste vän —• ja, det måste vara en
konung! Britta hade icke sett Karl Knutsson sedan han som
rikets rnarsk firade sitt bröllop med den fagra Katarina
till Bjurum, hvilken hade intagit den plats som kunde
hafva anstått henne sjelf, hon Olof Axelsson Totts dotter!

222 PRELATEN.
Katarina, drottningen, var nu död och Britta Tott hade
icke hunnit innandess rycka kronan från hennes hufvud;
men Karl Knutsson sjelf lefde ännu, han för hvars skull
hon förlorat sin ungdomskärlek, han som vågat lösrycka
Sverige från unionen, som hade inkräktat den tron som
bort tillhöra Kristiern, för att göra Danmarks konung till
nordens. Stormande tankar korsade sig i hennes inre, nya
planer genomflögo henne under det hennes blick stirrade
utåt, ännu sedan konungen och hans svenner hade inträdt
i slottet. Hon stod så ännu, då ljudet af herr Erengisles steg
hördes i rummet utanför; de voro alltför välkända för att
icke väcka henne ur sina drömmar. Innan dörren rycktes
upp hade hon också låtit gardinen falla och stod sjelf
upprätt, stolt mötande den kommande.
»Fru Britta, hvad i all verlden kan uppehålla dig?
Kungen är ju redan här — och du är icke klädd ännu!»
»Är jag icke klädd? Min klädning är ju både prydlig
och kostbar.»
»Ja — du är alltid både prydlig och kostbar», svarade
herr Erengisle något afväpnad, »men i dag — du
förstår väl, kära Britta — alla måste ju i dag, alltifrån
slottsfrun till den lägsta tjenare, vara i högtidsskrud.»
»Ja — jag ser, Erengisle, du bär sjelfva din bröl-
lopsdrägt, tror jag —»
Det spefulla uttrycket i fru Brittas ord undföll herr
Erengisle, upptagen som han var af glädje öfver det närvarande,
och sjelfva det minne, hon väckte, hade aldrig
ingifvit honom annat än lycka, hvarför han svarade i sin
vanliga tillförsigt: »Min bröllopsdrägt, ja Britta, minsann
jag har icke burit den sedan dess — men jag är också nu
lycklig som den dagen! Det var då jag gjorde dig till
svenska, min älskade Britta. Men först i dag har jag
kunnat föra min konung såsom gäst i vårt hus, du
måste också derför emottaga honom såsom det anstår
slottsfrun på Örebro.»
Britta kände sig besynnerlig till mods —- det var

KONUNGEN. 223
nu hon, som började känna sig afväpnad. Det var uti
den gamle riddarens sinne en så storsinnad tillförsigt, att
han på samma gång dermed nästan beherrskade henne.
Men hon ville icke taga emot Karl Knutsson —
hvem kunde väl tvinga henne dertill?
Åter korsade sig hennes tankar.
Då genomflög henne en föreställning om att hon kunde
syuas feg, om hon ej tog emot honom. Också måste hon
ju ännu dölja åtskilliga handlingar, för hvilka hon kände
sig nästan litet skygg för sin egen man — hvarför, hade hon
likväl ej riktigt klart för sig.
Emellertid tilläde herr Erengisle: »Nu kommer du
väl snart, kära Britta!» Han kysste hennes panna och
skyndade bort; men hur brådt han än hade, vände han
sig om i dörren och nickade ett gladt: »kom snart, kära
min hustru!» Fru Britta såg efter honom under det att en rodnad
färgade hennes panna och hon lade handen på den
fläck der hans kyss ännu tycktes bränna henne.
»Hans hustru», mumlade hon, »hans hustru!»
I detsamma öppnades dörren ånjm, men tyst och lätt
och Iliana frågade:
»Får jag följa med, syster Britta?»
Så brukade Iliana tilltala sin fränka förr när allt
var godt och gladt och bra mellan dem, hvarför fru Britta
förstod att Iliana måtte känna sig mycket lycklig i denna
stund. 2 .
Den unga jungfrun var också förtjusande i sin drägt
af ljusblå atlas med skärp af mattgult siden, sammanbundet
i stora rosetter vid sidan.
Fru Brittas feberaktiga blick fängslades för ett ögonblick
och fattades af en ny ingifvelse. Iliana förstod att

224 PRELATEN.
hon var upprörd, men vågade ej låta märka det, och sade
småleende: »Är jag bra så här — är min drägt passande?»
»Må gå då!» yttrade fru Britta otåligt. »Visst är
du bra, kära barn, fager och ståtlig som det anstår en
Axelsönernas dotter.»
Iliana bäfvade icke nu, som förr, ehuru lion förstod
meningen som dolde sig under de vänliga orden och detta
undgick icke fru Brittas uppmärksamhet. Men den unga
anförvandten skulle icke glida undan hennes planer för
att blifva ett segerbyte i de svenskas led; ännu hade
hon makt och klokhet att öfvervinna den, som vågade
träda i hennes väg, för att omintetgöra hennes planer.
»Jag kommer strax med dig, Iliana», sade hon och
ringde på sin kammartärna, hvilken skyndade att frambära
slottsfruns yppersta skrudar, en i högrödt med guldbroderi,
en i gult med ljusblå sidenputfer; men först vid en svart
sammetsklädning hade hon träffat valet.
»Oh», utropade Iliana, »det blir nästan som i sorg.»
»Ja — i sorg!» svarade fru Britta kallt och inom
få ögonblick hade hon iklädt sig den tunga drägten. Så
låste hon sjelf upp ett dyrbart skrin och Iliana förvånades
se henne taga derur endast en nyckel, men den hörde
också till det inre lilla rummet, den omtalade lönkammaren,
dit aldrig någon främmande eller obehörig fått kasta
en blick. Hon gick derin och återkom snart iklädd en
hufvudprydnad af juveler och bar i handen en dyrbar
halskedja. »Iliana, knäpp kedjan om min hals. Vet du, den
är bra tung, men det gör ingenting •— jag tycker om
ädelstenar •— kanske det enda jag i verlden »synes om».
Nu kastade hon åter en skarp blick på Iliana.
»Du har brådtom — du tror att din riddare är med
— annars hade du väl icke gjort dig så fager.»
»Jag tror det icke», svarade Iliana rodnande, »Tord
är ju i Vestergötland.»
»Men derifrån är föga svårighet att komma hit —
mig bedrager du icke, Iliana.— men sak samma; kom
nu, så gå vi.»

Kommom. 225
Och sâ gingo de utför stora trappan, som vimlade
af krigiska svenner, hvaremellan öfriga slottstjenare skyndade
med vinkannor, fat och korgar, oaktadt brådskan
alltemellanåt stannande för att samspråka med de främmande
och inhemta nyheter.
Just i en vinkel af trappan hade en flock samlat
sig och ordade högt om dagens händelser, men tystnade,
bugande vördnadsfullt för de förbigående fruntimmerna.
Jungfru Iliana helsade vänligt på de svenska krigarne,
men fru Britta gick förbi utan att ens låtsa märka dem.
Några utrop af förvåning och missnöje läto höra sig men
nedtystades af en slottsknekt, som hviskade: »Det är så
slottsfruns sed — men vänta, god förtäring skola ni få;
här fins mat och dryckjom fullt opp.»
Orden uppfattades likväl af fru Brittas fina hörsel
och hon mumlade vänd till Iliana: »den förtäringen var
icke ämnad för så usla knektar — men de danska skola
kräfva betalning för kosten.»
Iliana ryste och skyndade förbi, för att icke förråda
sin rörelse, men krigssvennerna nickade belåtna och förargades
ej vidare öfver den stolta frun.
Ett par tjenare skyndade till och öppnade en stor
sidodörr, förklarande: »kungen är i slottsherrns rum».
Då vände fru Britta tvärt derifrån och nickade mot mid-
teldörren som ledde till riddarsalen.
»Det kan ej hjelpas att du har brådt Iliana, men
husfrun skall väl se om tillredelserna för måltiden, då vi
ha en så ovanlig gäst.»
Iliana förstod allt för väl att Britta behöfde lugna
sig, innan hon gick att möta den »ovanliga gästen». Meu
huru skulle deras möte blifva?
Allt var också redan på förhand så ordnadt för det
väntade gästabudet, att nu allt hade gått såsom af sig
sjelft, det visste nog Iliana. Men slottsfruns mönstrande
blick var icke tillfreds med bordets dukning. Alla kakor
och bakverk voro för högt upplagda och skymde silfver-
skålarnes konstrika arbete. Fruktfaten voro för måuga
ock skulle utbytas mot flera silfverkannor; dubbla bägare
Historiska skildringar. II. 15

'v ■ ■■'scy 226 PRELATEN.
och en pokal skulle ställas för hvar person, liksom de nya
silfvertalrikarna skulle sättas i dubbla rader för hvar.
Snart var också bordet dubbelt praktfullt mot förut och
lyste af guld och silfver, när dertill ställdes på dess midt
de präktiga klenodier herr Olof förärat sin dotter till bröl-
lopsgåfva, tre förgylda urnor på spegelfat.
Då först flög ett leende öfver fru Brittas läppar och
hon yttrade till Iliana: »Tror du att den så kallade rika
herrn på Fogelvik hade det bättre?»
Hofmästaren, som icke hörde dessa ord, tänkte nu
förvisst: »att det var nog Sveriges konung slottsfrun väntat,
då hon så ville släppa till sina bästa klenodier».
Om emellertid fru Brittas sinne genom dessa bestyr hunnit
komma i jemnvigt, eller om hon alltjemt handlade efter
stundens ingifvelse, nog af då hon till sist inträdde i herr
Erengisles kammare, och konung Karl kom emot henne,
helsade hon gladare, än hon ämnat, och mottog artigt hans
hand. »Min ädla franka», yttrade konungen, »tillgif nng
som kommer och stör eder ro; men under sådana krigiska
tider lär man sig högt skatta glädjen att välkomnas af
trofasta vänner.»
En lätt skiftning flög öfver fru Brittas ansigte, och
hon log utan att vidara svara. Då återtog konungen
också leende: »Att den forna danska jungfrun Berete Tott
i dag möter mig såsom slottsfru i mitt rike, har jag också
min käre Erengisle att tacka för.»
Äfven nu svarade fru Britta .endast med en böjning
på hufvudet, men om denna bugning måhända dolde en
viss förlägenhet, var den dock full af behag, och hela
hennes personlighet i den svarta sammetsdrägten med dess
blixtrande ädelstenar hade något imponerande, som nästan
svarade för henne.
Utan att invänta något vidare yttrande af henne,
vände sig konungen till Iliana. Men nu först antog hans
ansigte hela den vänlighet som var honom naturlig. »Sköna
Iliana, också er får jag måhända rätt snart helsa såsom
en svensk fru — jag är viss om att ni icke har glömt

konungen .
ert löfte till min frände, eller rättare min broderlige vän,
Tord Bonde? Kom ihåg, fru Berete», tilläde han artigt,
upprepande det danska uttalet af hennes namn, »ni får
icke beröfva mig glädjen, att hos mig fira deras bröllop.»
Fru Britta smålog: »Det tycktes mig att Ers Nåd
nyss talade om krigiska tider och nu tänker I på bröllop
— hur kunna så skilda saker förenas?»
»På det naturligaste sätt i verlden, fru Britta! Om
den blifvande brudgummen lyckas besegra Sveriges mäktige
fiende, livad vore väl då lämpligare än att han i
segerpris vinner en af Danmarks skönaste döttrar?»
»Ypperligt, förträffligt!» utropade herr Erengisle. »Jag
önskar af allt hjerta, så gammal jag är, att snart fä dansa
på ditt bröllop, unga franka.»
»Ers nåd», inföll Uiana, »kunna vi snart hoppas fred?»
»Hans nåd, vår höga gäst», afbröt fru Britta, »har
alltid förlitat på sin lyckliga stjerna — hvem skulle då
fördrista sig att tvifla?»
»Må så vara», tilläde herr Erengisle, »men denna
gång vilja vi icke tillskrifva den lyckliga stjernan allenast
segern — svenska hjertan och svenska armar skola skydda
vår älskade konungs tron.»
Der skymtade en dimma i konung Karls öga, under
det han lade handen på slottsherrns axel men endast sade:
»Tack, min trofaste vän!» Derefter såg han på slottsfrun.
Hon stod tyst, stolt och med nedslagna ögon; men
jungfru Iliana mötte bedjande och tacksamt hans blick.
.1 detsamma slogs dörren upp på vid gafvel till rid-
darsalen och slottshofmästarens tysta bugning syntes förklara
att måltiden var i ordning.
De förnämsta af konungens svenner, de så kallade
»hofmännen», vid pass tjugo till antalet, voro redan församlade
och stodo väntande omkring gästabudsbordet.

1
VAV 228 PRELA TEN.
3 .
Redan mer än en timme gick sin rund, under det gästerna
läto sig väl smaka af de omvexlande anrättningarna,
och kung Karl hade småleende uttalat sin förvåning »huru
o-ratiernas drottning och husfrun i detta på gammalt svenskt
sätt ordnade slott kunde förenas i en person», hvarvid
herr Erengisle kastade lyckliga och stolta blickar pä fru
Britta, som sjelf sä småningom återtog sitt lätta sätt,
blixtrande af snille och behag. Till Iliana hade kunungen
uppriktigt uttalat sin glada förmodan att hans vän Tord
var i närheten, okunnig om hans eget besök på Örebro.
»Men visste han det», tilläde konungen skämtande, »skulle
han nog begagna den förevändningen att uppsöka mig här»,
och den rodnande jungfrun tyckte sig i inbillningen redan
höra ljudet af en ny ankommande ryttarskara.
Alltsom vinkannorna gingo omkring och ju oftare
bägarne tömdes, blefvo samspråken lifligare. Konungens
svenner, fastän tillhörande landets förnämsta slägter, hade
vid måltidens början, tysta och vördnadsfulla, egnat all
sin lust åt de kraftiga villebrådstekarue, men började
också de att samspråka med hvarandra, hvarför konungen
kunde mera förtroligt tala med sina närmaste grannar.
Han började också slutligen tala om gamla tider, om
sin lycka, om sin älskade Katarina; men då tystnade värdinnan.
Likväl, fastän det föreföll som fru Britta icke
hade ett ord att tillägga när Erengisle och Iliana talade
om den hädangångna drottningen, syntes dock ej mera
någon skymt af hån eller ironi i hennes löje; tyst och
tankfull betraktade hon konungen, då han gerna såg att
man framkallade minnet af den älskade hädangångna.
»Ja — en minnenas skål för min drottning!» sade
han till sist och såg vänligt på fru Britta.
Hon kände sig så underligt, nästan vemodigt berörd
och förde ovilkorligt vinbägaren till sina läppar för att
besvara skålen.

KONUNGEN. 229
Det var dock icke allenast sjelfva minnet af Katarina,
som sä berörde' henne, utan derm ed förknippades
andra dyra, tjusande minnen af hennes egen korta kärleksdröm.
Hon fattade åter bägaren och tömde den i botten.
Det berusande vinet färgade hennes kinder och bevarade
drömmen om hennes minnen. Hvil&en underbar
känsla af lycka och rikedom efter så många år af fattigdom
— ja, fattig hade hon varit under all den rikedom
som omgifvit henne, det kände hon nu — men nej! hon
borde icke drömma nu, hou måste vara vaken, för att
icke glömma att mannen som satt bredvid henne endast
var Karl Knutsson, han och ingen annan! Hon kunde
och ville icke erkänna Karl Knutsson såsom konung, emedan
hou hatade honom.
Men hata — hur var det möjligt? Ju mera hon betraktade
den kunglige mannen vid sin sida, togo hennes
minneu ånyo gestalt — hon ville så gerna tro att det
var Ture Bjelke. Hon kände igen rösten, klangfull och
frisk, som hon icke hört på många, många år, och dessa
klara ögon, dessa sköna älskade drag, som hon en gång
under kärlekens yra hade kysst, som hou hade tryckt
intill sitt lidelsefulla hjerta, innan hon slet sig bort från
honom. Ack, hvarför? Hvarför?
Äter talade konungen och såg pä henne förvånad —
och så igenkände hou Karl Knutsson och visste att alltsammans
var en villa —
Britta ville skratta, men då hon tog vinbägaren föll
en tår deri.
»Ni har icke glömt min broder, fru Berete», sade
konungen plötsligt, men så vänligt, ja nästan vekt, som
kunde lian ana hennes tankar, »min ädle Ture — visst
mins ni honom?»
»Ja — ja — han som icke ville afstå krigarens lif
för fridens och kärlekens lycka — hvarför var kärleken
honom icke nog?»
»Ni vet det väl», svarade konungen, »Ture Bjelke
var för storsinnad att söka egen lycka framför fädernes-

■K?—
230 i*H4Wfc • Hi! låii
PRELATEN.
landets väl. Knappast ett är sedan han offrat sin kärlek,
sedan han förlorat er, gick han ut i striden för fäderneslandet,
och — han dog som en hjelte.»
Samtalet afbröts genom ljudet af en smattrande trumpet,
som hördes utanför slottsporten. Begge tystnade för
att lyssna och vid hela bordet blef med ens sä ljudlöst,
att man hörde bullret öfver den stenlagda borggården.
Konung Karl nickade gladt åt värden och sade:
»Här komma nya gäster — hvilka tror ni de månde vara?»
»Herre konung, de äro vänner, då min fogde har
öppnat porten för dem — jag svarar för honom.»
»Det var också vänner jag väntade», svarade konungen
gladt. Jungfru Iliana reste sig, kanske omedvetet, under det
röda och hvita rosor vexlade på hennes kinder.
Fru Britta deremot blef endast blek: men först da
beväpnade män hördes komma trappan uppför, rodnade hon
igen och det blixtrade till i hennes ögon, i det också hon
reste sig till hälften: »Kanske — kanske var det till
sist ändå kung Kristiern, som kom för att taga sitt rof -..
han visste nog hvar det befann sig —»
Hvarför skakades fru Britta af en frossa nu, just nu,
då hon kanske hunnit det mål som hon så länge väntat?
Rofvet, som skulle tagas, var dock konungen vid hennes
sida — gästen, som hon förrådt!
Dörren slogs upp på vid gafvel ■— aldrig förr hade
den gnisslat som nu — något besynnerligt måste vara
pä färde. I förstugan syntes flere beväpnade män, ehuru endast
en af dem trädde in, åtföljd af slottsfogden, som kom för
att anmäla honom.

KONUNGEN. 231
4 .
Den främmande, en kämpe i stâlrustning, steg fiam,
aftog sin hjelmhatt och gaf den till fogden, med en vink
att han skulle vänta.
»Tord, min vän!» ropade konungen och räckte mot
honom handen, »jag nästan väntade dig var mig af
hjertat välkommen!»
Tord Bonde bugade sig der han stod och kastade
först en allvarlig blick öfver alla vid bordet, innan han
gick fram för att mottaga den erbjudna handen.
»Hvad vill detta säga? Du kommer så allvarsam,
som medförde du ett sorgens budskap.»
»Min konung och frände», svarade riddaren lifligt,
»jag finner dig här i en ädel mans hus, lofvad vare Gud
och S:t Erik! Men jag anhåller, först som sist, att vår
värd må tillsluta alla slottets portar.»
»Något allvarligt måtte vara i fråga — du var aldrig
någon skämtare eller pultron, min ärlige frände, kanske
fienden är oss närmare, än vi tro?»
»Danskarne äro stadda på återtåg, min konung och
man vet aldrig hvad de kunna taga sig till — här fins
måhända mer än en förrädare, som bjuder dem herberge
under vägen.»
Kiddaren såg härvid på slottsfrun, som hade återtagit
sin plats, under det alla öfriga utom konungen ännu voro
stående. Herr Erengisle gaf en vink till slottsfogden att genast
hörsamma befallningen och under det konungen vexlade
några sakta ord med riddar Tord, var det så tyst i salen,
att man kunde höra huru jernbommen fäldes ned innanför
slottsporten, livarefter bordsgästerna satte sig.
Endast jungfru Iliana hade fäst sig vid Tords blick
på fru Britta, och hon betogs dervid af förvåning
och så djup ångest, att hon nästan glömde den älskade
sjelf för tanken på de budskap, han möjligen kunde med-

232 PRELATEN.
föra. Hennes deltagande flög främst till den gamle slotts-
höfdingen, som minst af alla anade hvilken fara som hotade
honom. »Sedermera, min kära Tord», yttrade konungen högt,
»sedermera skola vi nog taga ihop med dessa angelägenheter;
låt oss nu främst lyckönska dig till det återtagna
Lödöse! Säg mig dock hur du möttes pä Axevall?»
»Af förrädare, min konung! Jag medför äfven derom
bevis. »
Vid dessa ord knäppte han upp sitt bröstharnesk
och framtog en sammetsväska, som han lade framför sig
på bordet. »Emellertid», tilläde han, »är äfven Axevalla
nu i våra händer.»
»Min tappre Tord!» utropade konungen, under det
han lade handen öfver sammetsväskan, utan att fästa vidare
uppmärksamhet vid densamma, »du går fram med
storm — snart nog skall du vara herre öfver hela Vester-
götland. »
»Heder och ära åt den tappre höfvidsmannen!» inföll
herr Erengisle och lyfte högt sin vinbägare, »skål för vår
konungs frände, vårt lands försvarare!»
Konungen höjde äfven sin pokal och vinkade åt alla
sina män att deltaga i den skål slottsherrn bjudit.
»Britta — kära fru Britta», yttrade herr Erengisle
förvånad, då han såg henne med feberglödande blickar
betrakta konung Kristierns namnskiffer på den röda sammetsväskan.
»Du deltager icke i skålen för fäderneslandets
tappre beskyddare? Se så», tilläde han lifligt och fyllde
hennes bägare till brädden, »drick, drick kära fru Britta!»
Mekaniskt ville hon lyda honom, men det röda vinet
föreföll henne såsom blod, hvarför hon ryste.
Då lade riddar Tord sin hand hejdande på hennes
arm och sade: »Fru Britta, ni behöfver inte dricka den
skålen, om det plågar er.»
»Plåga henne?» upprepade herr Erengisle hastigt, »hur
vore slikt möjligt? Är icke fru Britta en svensk riddares
maka?» Tord bugade sig tyst; men konungen inföll:

KONUNGEN. 233
»Slottsfrun mår icke väl — låt icke störa eder fru
Britta — måltiden är slutad!»
Yid denna vink reste sig alla hofmännen och lemnade
salen, hvarefter dörren åter tillslöts.
Först nu upptog konungen väskan och betraktade
namnskiffret med dess kungliga krona, derefter slet han upp
förseglingen, hvarvid flera sammanvikna bref föllo ut på
bordet. Fru Britta reste sig och gjorde en lätt bugning för
konungen: »Tillgif, ers nåd, att jag aflägsnar mig —jag
mår verkligen icke väl.»
Bäddar Tord lade äter handen på hennes arm: »Gå
icke ännu, fru Britta — här äro bref som också angå er.»
»Så gif hit dem», sade hon hastigt och grep ett bref,
under det konung Karl med rynkad panna läste ett af
de öfriga. »Hvad vill detta säga?» utropade han. »Har ni
skrifvit detta, fru Britta?»
Hon kastade en flyktig blick deri: »Jag känner det
icke!» svarade hon kallt.
»Så finnas der andra bref, som ni dock kännes vid,
här finnes också ett vittne för att intyga det.» Tord inkallade
en af sina knektar. »För hit fången», befallde han.
Utan att yttra något, sâgo alla med undran och väntan
mot dörren, som snart åter öppnades för en man, som
med händerna bundna på ryggen vacklade in öfver tröskeln
efter en något kraftig knuff af slottsknekten.
»Gummi!» utropade herr Erengisle. »Det är ju ett
misstag; karlen är en af våra egna tjenare — han har
endast gått slottsfruns ärenden.»
»Rätt så, ädle herr Erengisle», svarade Tord, »om
dessa ärenden vittna just de bref han förde med sig, då
han blef ertappad.»
»Gummi», frågade fru Britta, »har du icke lemnat
