sig i afseende på den man, som han nu hade
framför sig. Menniskohjertat är sig i allmänhet
så likt. Begärelserna, fåfängan, äregirigheten,
hämnden — de regera nu i mer eller mindre mon
alla. Och riddar Nils hade mycket att hämnas och
mycket att vinna. Han hade blifvit skymfad, till-
bakasatt, glömd, han hade fått sina ädlaste sträf-
vanden misstydda, sina förhoppningar om lycka med
kallt sinne förtrampade och tillintetgjorda. Hvilken
var väl den man, som i hans ställning icke skulle
lyssna till ett sådant tal, till sådana anbud, som
dem Helmich nu framfört till honom. Utan tvifvel
var stunden den lyckligaste som kunnat väljas. Och
skickligare kunde icke en underhandling rörande en
sådan sak, som den ifrågavarande, föras. Den fine
domherren borde derför kunna med den bästa tillförsigt
aibida riddarens svar.
Men Nils Sture svarade:
— I hafven gjort mig ett anbud att förena
mig med erkebiskopen, och som I sägen, för Sveriges
rikes skuld, och I hafven tillika framstält
den belöning, som skall blifva min, om jag här-
utinnan går erkebiskopen till mötes. Jag vill
lemna eder mitt svar. Förhåller det sig som I
sägen, så vilja vi båda detsamma rörande Sveriges
ri-ke och då äro vi vänner, han och jag, alla aftal
förutan, liksom vi i motsatt fall aldrig lära blifva
det. Hvad åter I der hafven talat om jungfru
Brita och hennes faders yttersta vilja, så säger jag
eder fritt ut, att det likar mig illa att så begagna

denna sak till lockbete för mig. Kännen I jungfruns
hug, och veten I, att denna hennes faders
vilja skall, om hon drifves till det yttersta, blifva
hennes död, så är det eder pligt som menniska
och prest att göra hvad I kunnen för att få detta
hennes faders förordnande häfdt. I kunnen vara
förvissad derom, att endast på detta vilkor tager
jag jungfruns hand af erkebiskop Jöns, men aldrig
såsom lön för något, hvilket skulle betvinga min
fria vilja. Till sist vill jag ock hafva sagt det,
att om ock vårt mål är gemensamt, så äro vi dock
helt visst icke af samma tankar rörande vägarne
till detta mål . . .
Han gjorde ett uppehåll, och hans lugna öga
hvilade derunder frågande på kaniken, hvilken, så
mycket herre han än var öfver sig, hade svårt att
dölja den förvåning, hvaruti riddarens ord försatte
honom. — Huru menen I? — sporde han fint leende,
mera för att afleda uppmärksamheten från sig och
vinna tid till öfverläggning, än för att han egentligen
fästade någon synnerlig vigt vid denna omständighet,
när han af riddarens både ord och an-
sigtsuttryck tydligen förnummit, att han icke var
den man, som han och erkebiskopen väntat sig att
i honom finna.
— Det låter på eder — återtog Nils — som
om erkebiskopen skulle betrakta vägen, medlen
som böra begagnas, allt för mycket som bisak.
Detta kan jag icke, och . . . förtroende mot förtroende
. . . jag skiljer mig aldrig från konung Carl,
det kunnen I säga hans nåde! Hvad helst som
må ske, så blir jag honom och min ed trogen.
Det är sant hvad I sägen, mörk är den stråt jag
väljer, och äran sitter der som en vissnad blomma för
menniskoögon, då jag deremot, om jag sade ja till
edert tal, skulle glänsa bland de främste och utan
tvifvel ganska snart vinna den lycka, som jag
åtrår, — men jag förlitar mig derpå, att en fin-

nes, som dömer annorlunda än som menniskor
döma, och inför honom hoppas jag kunna stå en
gång med upprätt hufvud, som en sann riddare
bör att stå! . . . Hafven I förstått mig?
Riddarens tal van. så fullkomligt lugnt, men
tillika så varmt. Det märktes väl, huru djupt det
smärtade honom att gå miste om den lycka, som
han drömt sig och som varit hans hopp i så långa
år. Äfven tanken på Brita sjelf och den smärta,
som hon skulle känna, om den mörka lott, hvar-
under hon var hemfallen, verkligen skulle blifva
hennes — äfven denna upprörde honom. Tusende
röster inom honom ropade, att han skulle gifva
vika och lyssna till de gjorda anbuden, och alla
förde de på tungan domherrens skickligt anbringade
tal, att dock Sveriges väl var erkebiskopens
högsta mål likaväl som hans, — men i Nils Stures
själ tonade en sträng, som aldrig brast, en
sträng som kunde kallas sammangjuten af deras
minnen, hvilka varit honom kära och hvilka alla
fört honom framåt i samma riktning, och deras
ord stucko upp som en blomma midt i det svallande
hafvet, en aflägsen stjerna midt ibland molnen
på himlens blå, vägledande honom på hans
mörka stig. Och allt sammanflöt ytterst i den
rena bilden af hans hjertans kär. Hon var honom
nu i sjelfva verket fjärmare än stjernan i den sist
förflutna nattens dröm, men han såg henne dock,
och det var som om hon just genom sin aflägsen-
het bundit honom fastare vid sig och hela den
verld af ljus och frid och försoning, hvari hon
dvaldes. Striderna och frestelserna möta på mångahanda
sätt och i mångahanda former under men-
niskans lif, men sanningen är en, och olycklig är
den som ej kan hålla riddarevakten ut om sin ära,
sina löften, sitt hopp. Hans lycka rinner honom
ur händerna utan att han märker det. Han går
som en förtrollad genom lifvet, hafvet stiger rundt

omkring honom, han sjunker långsamt och drän-
kes till sist, utan att minnet sjunger vid hans
graf. Men hvarje genomkämpad strid, hvarje vunnen
seger skänker en onämnbar frid, en förökad
styrka. Derför stod den föraktade riddaren så lugn,
der för blickade hans öga så stolt utöfver verlden
och den mäktige erkebiskopens sändebud. Denne
hade å sin sida fullkomligt genomskådat sin man,
och då såsom alltid fattades det ädla sinnets enkla
språk såsom enfald. Men ännu något hade domherren
att säga, innan han gaf sin sak förlorad.
— Ofver edra handlingar ären I herre sjelf,
stolts riddare — sade han — men hafven I ock
rätt betänkt, att den hand, som räckes i vänskap,
stundom kan vända sig till en fiendehand, om hon
finner sig tillbakavisad . . . Hafven I ock betänkt,
hviiken man den är, hvars vänskap I nu visen
ifrån eder?
— Ja väl! — utropade Nils — allt detta haf-
ver jag noga betänkt!
— Erkebiskopens makt är stor . .. större i
många fall än konungens!
— Guds makt är större!
— Godt ... vi hafva så intet vidare otaldt
med hvarandra! . . . Måtten I icke komma att
ångra eder, ty den hand, som nu räckts eder genom
mig, räckes eder icke för andra gången!
Kaniken dröjde ett ögonblick, liksom ville han
gifva riddaren tid att betänka sig och inleda en
ny underhandling, men då han såg de bleka men
fasta och beslutsamma dragen, helsade han till
afsked och gick.
Nils stod ensam qvar och såg efter den försvinnande.
Ett haf af ovisshet utbredde sig framför
honom, och de gamla tankarne återvände, tan-
karne på konungen och på riket. Men han ryckte
sig hastigt lös ur sin förstämning, gjorde några
slag öfver golfvet och stannade framför fönstret.

Det hade blifvit allt lifligare på gatan framför
det hus, der han hade sitt herberge. En mängd
allmoge var inne i staden, och de många riddarne
och deras svenner, hvilka dels infunnit sig till lik-
begängelsen, dels åtföljde konungen, åstadkommo en
tafla af rik omvexling. Nils såg med likgiltiga
blickar ned öfver de förbivandrande, och hans tankar
gingo tydligen sin väg för sig, liksom menni-
skorna sin. Så förflöt en lång stund. Men snart
lifvades hans blick, som om han sett någon eller
några, hvilka drogo hans tankar med sig.
Der nere straxt under fönstret stodo tvenne
samtalande. Den ene var kaniken Helmich, den
andre var herr Ove Lauritsson. De skildes just
nu från hvarandra, men herr Ove gick in på gården,
och straxt derefter hördes hans steg i trappan,
som ledde till Nils Stures rum.

3.
Hagbart och Signe,
Under de lummiga träden på kungsgården
satt i morgonens tidiga timme med hand mot
kind jungfru Brita. Augustisolen, som rann upp
på den klaraste himmel, kastade sina strålar öfver
träden och genom deras grenar ned till drömmer-
skan, öfver hvars bleka kind då och då en tår
perlade ned mot blomstermattan vid hennes fotter,
Hennes blick hvilade på en förtrampad blomma, som
hon upptagit och höll i sin hand, men om hennes
tankar voro hos denna eller sväfvade annorstädes
hän, är svårt att säga. Helt visst hade hon
knutit sin tankespånad vid den brutna, till hälften
vissnade blomman, men nu hade hon hunnit långt
från henne, ty man skulle nästan kunnat säga, att
hon sjelf varit i färd med att fullända förstörelseverket,
i det att hennes fingrar veko bladen fram
och tillbaka. Hon tänkte ej derpå, hon hade ilat långt från
sin utgångspunkt, fast hon ännu medvetslöst höll
denna i sin hand, måhända med sin ofrivilliga
rörelse svagt antydande det som föregick inom
henne. Då trädde med ens en ung riddare bakom
ett af träden.

Det var herr Ove Lauritsson. Han stod på
sidan om henne, så att hon icke märkte honom,
och han dröjde på det uttagna steget och stod så
betagen i hennes åskådning, som om han icke för
något i verlden velat störa den ljufva synen.
En suck och uttalandet af jungfruns namn
förrådde honom slutligen.
Jungfru Brita såg häftigt åt sidan, och när
hon fick se herr Ove, blef hennes kind om möjligt
ännu blekare, och hon sprang upp likt en skrämd
hind, då hon plötsligt ser jägaren höja sin båge
under trädens gröna hvalf.
— Hvad viljen I, herr Ove? — sporde hon
mera med blick än ord.
— Så sträng, så sträng, jungfru Brita! —
yttrade denne i det han gick fram och ville fatta
hennes hand. — Skulle jag döma efter edra blickar,
så skulle jag väl nu vara den olyckligaste
ungersven! — Liksom jag är den olyckligaste mö . . .
Dock är det en stor skilnad mellan mig och eder
derutinnan . . .
— Och hvilken?
— Jag är olycklig för eder skuld, herr Ove ...
— Eör min skuld . . .! Huru kunnen I tala
så grymma ord, då I väl veten, att jag vill offra
allt hvad jag eger i denna verlden, ja mitt lif för
eder och eder lycka!
— Så sägen I . . . men edra ord äro skal utan
kärna. Minnens I den aftonen för många år sedan,
då I första gången taladen till mig om eder
kärlek? Minnens I hvad jag svarade eder?
— Men sedan dess har mycket förändrat sig,
stolts jungfru, och eder faders vilja . . . hans sista
vilja . . .
— Herr Ove! — utropade Brita och såg riddaren
stolt i ögat — kan det vara edert allvar
att vilja minna mig på detta löfte?

i i : i
i j i
! I
i i
.
ni i I
i i I : Herr Ove rodnade till vid dessa jungfruns ord,
men för öfrigt kunde man ej se, att de på honom
gjorde den minsta verkan. Han tvärtom log, ehuru
sjelfva leendet dock föddes liksom blott för att fly.
— Ja väl, hvarför skulle vi ej båda minnas
eder döde faders yttersta önskan?
— Emedan denna hans yttersta vilja uttalades
utan att han sjelf visste deraf, det är det första,
och vidare, emedan påminnandet af denna
omständighet förringar, ja förtager helt och hållet
kraften af alla edra försäkringar om kärlek.
Detta var ett tal, som herr Ove tycktes hafva
svårt att fatta. Han var en ungersven af det alldagliga
slaget, öppenhjertig, hurtig i striden och
vid gästabudsbordet sjelfva glädjen, men tillika
häftig, uppbrusande och saknande den sedliga håll-
ning, som gifver mannen sitt rätta värde. Han
var icke ond af naturen, men han kunde lätt blifva
det, just emedan han saknade den sjelfständighet,
den viljans fasthet, som icke låter leda sig af
andra. Han var lekfull, men sjelfvisk. Leken
måste framför allt bringa honom sjelf nöje, — och
allt var lek för honom med undantag måhända af
hans kärlek till jungfru Brita Carlsdotter. Äfven
han skattade äran högt, men endast den yttre,
icke den som bor i hjertat. Hans ära kunde
springa sönder som en såpbubbla för den minsta
fläkt af verldens dom,' hon låg i menniskornas
händer, hvilka ofta äro omilda; om den ära, som
hänger på osynliga trådar från Guds himmel, men
som just dertor är ovansklig och lefver frisk ännu,
när verlden dömer som omildast, — om den
äran hade han ingen aning. Han kunde vara stark
i det goda, så länge som icke hans yttre anseende
deraf led, men gälde det att offra detta yttre och
skenbara för det verkliga, gälde det att förlora
menniskornas beröm för det godas skuld, då föll
riddar Ove.
Ehuru han verkligen älskade jungfru Brita,

är det dock klart, att äfven denna känsla skulle
vara underkastad och mottaga ,j intryck af hans
skaplynne i allmänhet. Hela verlden visste, att
han älskade jungfru Brita och att han fått hennes
faders samtycke, och att under sådana förhållanden
gifva vika och afstå från sin kärlek och sin
rätt, det kunde aldrig falla Ove Lauritsson in.
Det bildade tvärtom för honom en fotställning,
hvarifrån han kunde se hvad som helst tima, till
och med sin älskades död hellre, än att han
skulle blifva ett mål för verldens löje, om han
icke vunne sin sak och hemförde Brita Carlsdotter
som sin brud.
Derför ville han genast i början tillbakavisa
allt, som kunde föra samtalet med Brita in på ett
område, der han hade en dunkel förkänsla af, att
han skulle komma till korta, och han svarade:
— Eder fader uttalade dock sin vilja i vittnens
närvaro.
— Men hvad betyder detta vittnesbörd, om I
kännen min faders verkliga vilja .. . och det veten
I väl, att haden I talat honom till i detta ärende,
medan han ännu var i sin helsas dagar, så haden
I lika litet fått hans samtycke, som mitt!
— Brita, Brita! — utropade Ove och utsträckte
bedjande mot henne sina sammanknäppta
händer — huru talar du, huru stöter du mig
bort ifrån dig, och du vet dock, huru jag älskar
dig! — Tala ej derom, Ove Lauritsson ... Den
kärlek, som behöfver ett maktspråk af en annan,
och ännu mer, som icke räknar för rof att begagna
sig af ett sådant, — den kärleken är i
mina ögon icke kärlek utan motsatsen dertill.
Haden I haft i minne, hvad jag sade eder den qväl-
len, då I första gången tälten till mig i detta
ärende, så skullen I hafva haft förbarmande med
mig och hållit det löfte, som jag då fick af eder
. . . och då, Ove Lauritsson, skulle jag alltid i eder

sett en riddare utan tadel och hållit eder för min
vän ... — Jag brukar hålla mina löften! — tog Ove
vid, icke utan hetta. — Den man finnes icke, som
kan säga mig det i ansigtet, att jag brutit mitt
ord, men sen I, stolts jungfru, i detta ärende . . .
— I detta ärende, menen I, behöfver icke
edert ord hållas .. .
— Nej, nej . . . icke så, . . . när jag skildes
från eder, var det min afsigt att . . . ja, jag skulle
hellre låtit hugga mig i stycken, än ändrat en bok-
staf i det löfte jag gaf eder . . . men saken förhåller
sig icke alldeles så, som han synes eder.
Se ett löfte, som gifves i ett ögonblick af sinnets
uppbrusning, som afgifves, då man icke är herre
öfver sig sjelf. . . och det var jag icke, jag låg i
band och bojor för edra fotter, eder skönhet band
mig, och skönheten kan öfva samma våld, som
tyrannens makt ... ett sådant löfte är aflockadt,
är tvunget. . .
— Ah . . . herr Ove, hvilken lärd utläggning
I der kommen fram med; jag menar, att I hafven
gjort eder mycket hufvudbry, innan som I fått
eder sak utredd på detta sätt. ..
Den sköna flickans kind rodnade af ovilja och
harm, och hennes öga blickade med sådan skärpa
på herr Ove, att denne ej kunde uthärda, utan
såg bort åt ett annat håll.
— Ja, den saken ligger ständigt och jemt i
mitt sinne, och de der orden upprepar jag så ofta,
att jag snart icke kan tala annat . . .
— Det visar dock, att I ännu hafven något
rum qvar för det rätta i edert hjerta; ty egden I
det icke, skullen I visst icke med den der visan
behöfva söfva edert anklagande samvete till ro ....
Sägen mig det ärligt, Ove Lauritsson, icke hafven
I sjelf tänkt ut den der läran om löften, som icke
behöfva hållas?
— Nej, det hafver jag icke! — svarade Ove,

och orden beledsagades af en suck, som om han
känt sig lätt om hjertat efter att hafva afbördat
sig denna bekännelse.
Och liksom till belöning för detta ärliga svar,
räckte jungfru Brita fram sin hand och fattade
hans, och han blef dervid till mods, som om han
med ens blifvit en annan menniska. Det var fläg-
ten af hans bättre jag, som flammade igenom honom,
det var den svaga hviskningen af den sanna
äran, som förmådde genomtränga det hårda omhöljet
af verldens dom.
Jungfru Brita märkte den ögonblickliga förändringen,
och med qvinnans fina urskilning och
skarpa blick skyndade hon att begagna sig deraf,
viss om, att ögonblicket derefter det skulle vara
för sent. — Sägen mig då lika ärligt, riddar Ove —
bad hon och såg dervid så vänligt på honom —
sägen mig, hvem som gifvit eder denna lära?
— Den heliga kyrkan! — svarade Ove qvickt.
•— Och genom hvem? — sporde ytterligare
Brita. — Hvad behöfven I väl dölja hans namn,
då I icke kunnen förlora något derpå, att jag känner
det. Sägen mig derför hvem som lärt eder
den heliga kyrkans lära?
— Det har kaniken Helmich!
— Kaniken Helmich! — utropade jungfru
Brita bleknande och sammanknäppte sina händer.
Det blef för henne med ens klart, att under allt
detta låg någon djupt anlagd plan, för hvilken
Ove Lauritsson blifvit begagnad som verktyg, men
för hvilken hon sjelf och Nils fallit offer. Hon
kunde ej klart utreda det for sig, men hon var
dock viss om, att så var. Hon kände för väl sin
fader, att han icke ett ögonblick skulle velat tvinga
sin dotter, och den främmande kanikens ankomst
till Penningeby och hans omvårdnad om den sjukes
andliga behof i stället för att dessa skulle
hafva tillgodosetts af den gamle, milde huskapla-

i ] : :
j
i j
; i :
j :
I
1 > ■
I nen, fader Johannes, — allt sammanlagdt och jem-
fördt det ena med det andra, gaf henne den full-
kemligaste visshet.
Det var dock ej nog med, att hon sjelf egde
visshet, hon måste hafva saken i handom så, att
hon kunde framlägga den för sin frände konungen,
så att äfven han kunde finna, hvad som var
sant och falskt. Hvem kunde väl veta det, om
icke den tråd, hvari hon var inspunnen, äfven
rörde konungen och hela riket? Och hon beslöt
att söka utleta af Ove allt hvad han visste. Han
var i sjelfva verket den ende, af hvilken hon i
detta ärende kunde vinna någon upplysning.
— I ären dock i botten en ärlig och god ungersven,
riddar Ove — sade hon — men då I nu
hafven sagt mig så mycket, så sägen mig, så sägen
mig allt till fullo, huru det gick till, att den
mörke domherren kom att gifva eder slik förderf-
lig lärdom ?
Hennes röst var så vek, att Oves hjerta smälte,
och han var färdig att bevilja henne allt.
— Jag känner kaniken sedan långt tillbaka
— sade han — medan han ännu var blott skrif-
vare hos den nuvarande erkebiskopen, och när jag
var i Upsala en gång vid den der tiden, så träffades
vi, och han sporde mig om allt som timat
på Penningeby, om eder och om Nils Sture, och
huru det var, fick han snart att veta, huru högt
jag älskade eder, och han log åt min sorg och
sade, att den lätt skulle hjelpas, det ville han göra
för gammal vänskaps skuld, sade han .. .
— Och så följdens I åt till min faders gård ...?
— Ja, Helmich hade ett uppdrag från erkebiskopen
till eder fader, Gud hans själ nåde! . . .
Yi följdes åt, och sedan veten I, huru allt gick.
— Nej, nej, herr Ove . . . det vet jag icke,
hvad taladen I för min fader, som så kunde för-
villa hans sinne, — det måsten I säga mig!
— Det var Helmich som talade . ..

— Och min fader . . . sade han intet?
— Nej, han bara såg och såg med sina stora
ögon och log så underligt vid kanikens tal .. .
Men visst är, att han till slutet nickade ja till eder
och min förening. Brita, Brita, förlåt mig . . .
förlåt mig för miu kärleks skuld, jag svär dig vid
allt hvad heligt är, att allt har skett för min kärleks
skuld. Ja, så högt älskar jag dig, att jag
vill kämpa med himmel och helvete om dig . . .
och tro mig, jag skall vinna dig eller ock sätta
lifvet till!
— Så gören I oss alla olyckliga, Ove Laurits-
son . . . Tänken icke att I skolen beveka mig med
de stolta och grymma orden. Det finnes ännu
mer än en stolts Signe i Sveriges rike, och det
säger jag eder, att intet i verlden kan ändra min
hug eller förmå mig att bryta min tro mot den,
som mitt hjerta valt, och viljen I dock tvinga mig,
så varen viss derom, att jag skall hålla stolts Signes
lott som min bästa vinning.
Ove Lauritsson såg så skarpt på den beslutsamma
och i sin varma kärlek dubbelt sköna jungfrun,
som om han velat genomskåda henne. Och
ju längre han såg, ju mera han tycktes vinna visshet
om hopplösheten för honom sjelf att vinna
denna herrliga mö, desto mörkare blef hans blick,
desto blekare hans kind. Slutligen frammumlade
han helt sagta ur visan om Hagbart och Signe:
När de kommo i rosendelund,
så var då Hagbart död.
En dödskyla genomlopp dervid jungfru Brita.
Det föreföll henne, som om de uttalade orden bådat
henne något hemskt, något föriärligt, som hon
ej kunde förekomma.
— Hvad sägen I, herr Ove? — sporde hon
med tillbakahållen andedrägt.
— Hvad jag säger? — genmälte Ove. — Det
hören I väl, och hvem jag menar med Hagbart,

det kunnen I väl ock tänka eder till, ty efter
hvad I kafven sagt, så kan jag icke mena mig sjelf
— Nils! — utbrast jungfru Brita med en röst,
som tillkännagaf hennes inre oro.
— Ja, Nils! ... I skolen få eder vilja fram,
stolts jungfru! Redan i dag skall jorden bära en
man mindre. Nils Sture eller jag ... en af oss
måste dö . . . och sedan må det stå eder fritt att
leka stoltan Signes lek, om hugen drifver eder
dertill . . . Nils Stures brud skolen I aldrig blifva!
Liksom om flammorna från Signes brinnande
jungfrubur omhvärft honom och omtöcknat hans
förstånd, ilade han bort utan att lyssna till den
förtviflade flickans böner. Hon ropade hans namn,
hon ropade det ännu en gång, — det påskyndade
endast hans steg. Snart försvann han bakom träd-
stammarne, och ljudet af hans steg sammanblandades
med sorlet från gatan, hvilken ledde förbi
konungsgården. Ett ögonblick förblef hon stående alldeles
stilla som en bild at sten med händerna krampaktigt
tryckta mot hjertat. Men plötsligt ryckte
hon sig lös ur sin förlamning, och ett par tårar
