
- 260 -
där, och det skulle roa mig att höra min “Näktergal“ sjunga
några andra toner än i förmiddags.
Knappt hade Gatlie slutat, förrän väldiga hurrarop dånade
och i den stilla kvällen fördes till de öfriga fartygen. Allt
sorl å dessa tystnade genast, och undrande samlade sig deras
besättningar vid relingarna, då åter dundrande hurrarop ljödo,
när kaparen med Tolle nedsteg i giggen, som med kraftiga
årtag förde honom till fregatten “Narva“.
Då Lars Gatlie under öflig hedersbevisning stigit ombord,
såg han genast så väl på kapten Nilsson som på besättningen,
att något obehagligt var å färde, och ett lågt mummel hördes
frän det uppställda manskapet.
Efter ett kort samtal med kapten Nilsson lät Lars Gathe
blåsa alle man på däck och förklarade för kaparne, att kapten
Nilsson högeligen berömt dem för deras tapperhet samt ut-
lofvade, i nästan samma ordalag som på “Näktergalen“, likadana
belöningar. Härefter lät han framkalla en man, som hette
Hans Olsson, från Tanum i Bohus län, samt sade till honom:
— Min käre Hans! Kapten Nilsson har omtalat, att du
i dag under striden, då en granat nedföll på däcket, sprang
fram och tog upp den samt hifvade densamma i sjön, där den
sprang sönder. Här har du fem dukater och är konstapel
från i dag. I afton skola ni alla göra er en glad kväll.
Högt stego hurraropen både efter Gathes tal och då han
lämnade fregatten. På detta sätt fortsatte Lars Gathe sina
besök på alla fartygen, och då han återvände till sin “Näktergal“,
ljödo starka och ihållande lefverop från hvarje fartyg
han passerade. — Då Gathe återkom, låg en främmande båt långs sidan
af briggen, och då han kom ombord, mottog han ett bref af
en för honom obekant matros, som stod nära fallrepstrappan.
Gathe lämnade det till Tolle, som bröt och läste högt på
svenska det danska brefvet:
Peder Tordenskiold tackar habiten Lars Gathe för besöket
i dag och skall ej underlåta att så fort ske kan göra honom
en kontravisit. — Var det Tordenskiold den tappre officeren, som rodde
båten af och an mellan stranden och den sprängda fregatten?
— frågade Gathe budbäraren.
— Ja! — svarade denne.
— Hälsa den tappre kommendören från Lars Gathe och
bed honom vara välkommen, — sade denne, — jag skall taga

emot honom om möjligt varmare, än han tog emot mig. Tolle,
— tilläde han, vändande sig till denne, — gif den tappre
gossen och hvar och en af hans följe en dansk specie samt
en duktig grogg.
Och härmed gick Gathe akterut, där en god aftonmåltid
var uppdukad på däck för honom och hans kaptener samt
den ledigvarande delen af det öfriga befälet.
Då den danska båten återvände, kunde dess roddare höra
den ena sången och visan efter den andra höjas i den vackra
natten från de muntra bussarna ombord, men härutinnan utmärkte
sig otvifvelaktigt “Näktergalens“ besättning framför
de andra. Lars Gathe hade bland sitt folk en nordhåtte*) som
hette Alf Röd, och af de öfriga gastarne alltid kallades för
Röden. Denne var i sitt slag en skicklig fiolspelare och hade
äfven en ganska vacker röst. Röden uppmanades och uppmuntrades
ofta af kaparen att spela och sjunga för denne, och
snart blef han ett slags sånganförare ombord. Då någon ny
besättningskarl mönstrades, frågades alltid om han kunde
sjunga, och var så förhållandet blef han oftast genom Rödens
förord satt att tjänstgöra på “Näktergalen“.
Så småningom tystnade sången på de svenska skeppen,
och den stilla vårnatten bredde sin slöja öfver land och haf;
endast malmens klang, då nattvakterna på fartygen slogo sina
“glas“, gaf tillkänna, att dessa med spejande blickar bevakade
sina kamraters säkerhet.
Nästa förmiddag afseglade Lars Gathes flotta, och efter
order skildes fartygen åt, då de utkommit ur Kristiania-
floden, för att hvar på sitt håll leta efter byte.
På höjden af Skagen varskodde utkiken tidigt en morgon
en större seglare kranbalksvis om styrbord, och Lars Gathe
beslöt på ögonblicket att präja detsamma. Flere segel sattes,
och snart syntes fartygets skrof öfver de af morgonsolen belysta
vågorna. Nu uppstod fråga om, hvad det var för ett
fartyg, samt hvad landsman det kunde vara. Lars Gathe
hade gått ned i kajutan och befallt, att han skulle purras,
då fartyget befann sig på två à tre mils afstånd.
Vid frukosttiden nedkom löjtnant Lind, som var Lars
Gathes sekond ombord, och rapporterade, att fartyget var ett
barkskepp, som stäfvade väster öfver, hade satt alla klutar
*) Hattar kallas i allmänhet uti västra skärgården alla bohusläningar
från trakten norr om ön Oroust

— 262
till och syntes vilja undvika briggen. Det främmande fartyget
var nu på två mils afstånd.
— Öka segel, jag kommer strax upp! — sade kaparen
och fortsatte sin måltid.
Då han slutat densamma, begaf han sig upp på däck
och betraktade nu fartyget genom sin kikare.
— Fartyget är byggdt i England, det är säkert; men
hvarifrån det kommer, undrar jag storligen på, — sade kaparen
till sin styrman eller förste löjtnant, som han äfven kallades.
— Jag tror som kapten, — sade denne. — Det är hårdt
lastadt och kommer säkerligen från Ryssland.
— Inte osannolikt, löjtnant. Gör klar en kanon om styrbord
och präja med ett skott samt sätt flagg, — befallde
kaptenen. Kort därefter dånade ett skott från styrbords kanon förut
och “Näktergalen“ visade sin blågula flagga under gaffelnocken.
Då den främmande seglaren, som nu var upphunnen af
den snabbseglande kaparebriggen och ej befann sig mer än
ett par kabellängder förut, icke låtsade om präjskottet, lovade
“Näktergalen“ upp ett litet girande, och en tjugofyrapundings-
kula från samma kanon, som nyss låtit höra sig, flög susande
in i det förföljda skeppets rigg, afslog storrån och slet dess
segel i trasor. Hastigt lovade barkskeppet, gick öfver stag
och lade bi. Hamburgs flagga med de tre tornen uti äntrade
småningom upp för dess mesanmast. Lars Gathe svor. Han
sade dock efter en stund till Lind:
— Gå ombord och för hit kaptenen på skeppet jämte
hans skeppshandlingar, men haf noga ögonen med er; jag
tror inte mycket på den där flaggan — jag är nästan säker
på, att den är falsk.
Strax därefter rodde löjtnant Lind till skeppet, och kaparebriggen
låg bi tätt i lovart om detsamma. Från det främmande
fartyget kunde besättningen tydligen höra, huru kaptenen
på “Näktergalen“ kommenderade: “alle man på sin post!“ I
ett ögonblick var briggen färdig till strid och dess kanoner
klara att slunga ut sina laddningar.
Snart var skeppets kapten på däck hos Lars Gathe och
löjtnant Lind nere hos denne.
— Den fördömde skepparen, — sade Lind, -— påstår,
att han kommer från Lybeck och skall gå till Frankrike samt
har papper därpå; men genom Martin, som var med, har jag
låtit pumpa folket, och en estländing, som är ombord och er-

höll löfte om att få komma i er tjänst ocli slippa ifrån rys-
sarne, påstår, att fartyget kommer från Riga och är lastadt
med spanmål.
— Det är bra! — sade Gathe. — Låt skepparen komma
ned, men sänd genast under tiden en fyrtio man ombord på
Hamburgaren och låt stänga in eller bevaka dess besättning.
Jag skall själf gå ombord där sedan.
— Skall ske kapten! — sade löjtnanten och aflägs-
nade sig.
Knappt var denne utgången, förrän den främmande kaptenen
nedfördes.
Lars Gathe bjöd honom sitta ned, hvarefter han lämnade
dennes papper till Tolle, hvilken granskade dem. Under tiden
förhördes kaptenen med noggrannhet och afgaf helt lugnt de
mest tillfredsställande svar. Han hade afseglat den 18 maj
från Lybeck men haft motvind, så att han blifvit uppehållen
i sundet. Med den goda vind, som nu härskade, skulle han
snart passera Nordsjön och bad därför att ej blifva uppehållen
längre än nödigt var o. s. v.
— Allt det där, min bäste kapten, — sade Lars Gathe,
— är visst mycket möjligt och låter ju rätt sannolikt, men
enligt de underrättelser, jag har, är ni rysk undersåte och
kommer från Riga samt innehar alltså ryska handlingar att
vid framkomsten uppvisa. Var därföre af den godheten och
tag fram dem.
Förvirring och öfverraskning syntes tydligen i den främmande
skepparens ansikte, men han bemödade sig att dölja
sin rörelse, samt bedyrade att hans föregående uppgifter varit
sanningsenliga. — Nå väl, — sade Lars Gathe, — jag skall själf gå
ombord till er och göra mig öfvertygad därom, under tiden
får ni vara kvar här ombord.
Lars Gathe lät höra en gäll hvissling, hvarvid tvänne
matroser med dragna huggare inträdde. Dessa erhöllo nu
order att bevaka barkskeppets kapten, och oaktadt alla invändningar
måste denne stanna där han var, till dess kaparen
återkom. Då Lars Gathe hade låtit ro sig till det hamburgska
skeppet och steg ombord därstädes, var detsamma redan besatt
af hans folk och dess egen besättning instängd i skansen.
De blefvo nu uppkallade en i sänder och förhörda, och snart
blef det tydligt af deras bekännelser, att icke Lybeck men

— 264 —
däremot Riga var den stad, från hvilken de för omkring
tjorton dagar sedan hade afseglat.
Sedan kaparen låtit visitera öfverallt, fann han under
kaptenens koj, i ett därstädes undangömdt skrin, ej allenast
de ryska skeppshandlingarna utan äfven en betydlig penningsumma.
Af papperen framgick, att för dessa penningar och
de, som erhöllos för den dyrbara lasten, skulle i Frankrike
inköpas tvänne fullt rustade fregatter för tsarens räkning.
Nöjd med sitt fynd, befallde Lars Gathe sin andre löjtnant
att taga befälet å fartyget, medtog dess förra besättning som
fångar och återvände till “Näktergalen“, särdeles belåten med
sin så lätt eröfrade pris.
Fyra dagar därefter anlände de båda fartygen till Göteborg,
hvarest redan ryktet om Lars Gathes seger i Kristianiafjorden
utbredt sig. Ankomsten af det med spanmål lastade
fartyget gaf äfven anledning till glädje, då missväxt och
hungersnöd härskade i hela landet. Att kaparen gjorde en
lysande alfär på dess försäljning, är lika säkert, som att hans
afundsmän, hvartill de fleste af stadens rike handlande kunde
räknas, harmades däröfver.
På varfvet stod i midten af juni månad den fregatt färdig,
som Lars Gathe hade låtit bygga. Rigg och all inredning
voro klara, och på stranden stodo ej allenast de kanoner,
som Gathe hade erhållit af kronan*) genom baron Hamiltons
försorg, utan äfven toll' långa, dyrbara pjäser, nyligen inkomna
från Holland och bestämda att tagas ombord, då fartyget-
hade löpt af stapeln.
Dagen för denna högtidlighet hade Lars Gathe utsatt
till midsommaraftonen, och han hade nästan slösat med penningar
för att åstadkomma en storartad fest.
Öfverkommendanten och hela hans stab, alla garnisonens
officerare, stadens prester, läkare och tjänstemän, grosshand-
larne och de förnämste fabrikörerna äfvensom alla kapare-
kaptener, som voro hemma, hade förut blifvit inbjudne till
högtidligheten på varfvet. Till den därpå följande middagen
i Gathes hem voro öfverkommendanten, officerarna samt de
förnämste i staden inbjudna. Lars Gathes magasiner fingo
släppa till sina förråd, och så väl voro de försedda, att köpmännen
stodo slagne af den djupaste förvåning, då de skådade
de dyrbara mattor, som täckte trapporna i kaparen hus, jämte
andra praktfulla saker, som där funnos.
*) Se Riksregistret nf den 7 nov. 1717.

— 265 —
Klockan 12 anlände öfverkommendanten, baron Hugo
Hamilton, med sin stab. Gärden, eller rättare borggården
utanför Lars Gathes hus var helt och hållet öfverspänd med
ett dyrbart tälttak; de kring densamma vid muren växande,
präktiga träden tjänstgjorde som pelare och uppehöllo tältets
ena sida, under det att den andra fasthölls af i byggnaden
inskrufvade järnkrokar. Öfverallt i huset vimlade uniformer,
och fru Ingela jämte den rike bandlanden Hjelms fru inbjödo
och uppmuntrade de ankommande gästerna att fylla sina glas
och bägare samt förse sig af de frukter och sötsaker, som
dels i några af rummen och dels under tältet voro framsatta
till förfriskning, under afvaktan på att alla blefvo samlade,
så att färden ned till varfvet kunde företagas.
Sedan Lars Gathe vid gallergrindarne emottagit baron
Hamilton och hans stab, som i anledning af gårdens förvandling
till tält, stigit af sina hästar utanför, förde han sina
gäster till de få damer, som omgåfvo hans fru, och snart voro
samtalen i gång. Under intagandet af förfriskningar ordades
om nyheterna för dagen.
Efter en timmes uppehåll tillkännagaf värden, att de af
gästerna, som önskade se skeppet gå af stapeln, nu borde gå
till varfvet. Då portarna till varfvet slogos upp och gästerna inträdde,
visade sig för dem en öfverraskande syn. Den vackra fregatten
stod på sin stapel, endast stödd som det tycktes af långa
stöttor och kvarhållen af ett enda fint tåg, som var fastgjordt
vid en rund, svartmålad påle. Bakom denne syntes ett något
upphöjdt golf. Fregatten var öfverallt beklädd med lysande
Haggor af alla färger, utom på förtoppen och flaggspelet akterut.
Från träkajen vid älfven och upp mot varfsporten stodo på
trenne led tre à fyra hundra man i snygga sjömansdräkter.
Fullt beväpnade, bildade de en öppen fyrkant som, då öfverkommendanten
inkommit däri, på kommando af kapten Otto
Gadd skyldrade gevär; den för tillfället lånade regiments-
musiken uppspelade en marsch.
Då musiken slutat, förde Lars Gathe baron Hamilton till
upphöjningen och anhöll vördsamt, att han ville hedra honom
och hans fartyg genom att medels en yxa afhugga det tåg,
hvarmed fregatten låg bunden, så att de närvarande kunde
få se den kära svenska flaggan på dess flaggspel och älven
få veta fartygets namn.

— 266 —
Leende svarade kommendanten, att det vore ett nöje för
honom att se ett prof af svenskt arbete flyta på vågen, hvar-
efter han afhögg linan. Musiken spelade upp kung Karls
fältmarsch, en dundrande kanonad hördes från bergen bredvid,
och den ståtliga fregatten gled allt fortare och fortare
ned i älfvens våg. I samma ögonblick fartyget var flott,
vajade den gula och blå flaggan öfver dess akterstäf, och
från fockmastens topp utvecklade sig en stor blå standert
med gula kanter, i hvars midt i stora förgyllda bokstäfver
lästes: “Baron Hamilton“. Dånande ljödo hurraropen från
sjömännen, kaparne och gästerna samt från de oräkneliga
massor af människor, som samlats på de omgifvande bergen,
uppe på hustaken och på andra stranden af älfven.
Flere af Lars Gathes fartyg lågo till ankars på älfven,
och alla sänkte sina flaggor och vimplar, under det deras
kanoner saluterade, hälsande det af alla så omtyckta namnet;
det var tydligt, att denna hyllning gällde ännu mera detta
namns bärare på land än på vattnet.
Öfverraskad och rörd räckte den ståtliga krigaren Bars
Gathe sin hand och tackade honom med värme för hans artighet
samt sade sig hoppas, att detta fartyg skulle blifva en
stolthet för sin ägare och sitt land.
Härefter besågs fartyget, och ungefär en timme därefter
voro de inbjudne sysselsatte vid den vällagade och bastanta
middag, som uppdukats vid det stora hästskobordet under
tältet. Att kung Karls, öfverkommendantens, fregattens och
Lars Gathes m. fl. skålar druckos i utmärkta viner är naturligt;
och de fruar, som dagen därpå gästade fru Ingela, be-
skrefvo, huru deras männer förklarat, det de aldrig haft så
roligt eller varit med om någon jämförlig fest förr.
Vid middagen måste värden på baron Hamiltons begäran
beskrifva sin affär med Tordenskjold i Kristianiafjorden, hvilket
han äfven med prisvärd blygsamhet gjorde, hvarpå baron
Hamilton frågade:
— Nå, min bäste kapten Gathe, hvart ämnar ni styra
kosan nästa gång?
— Herr general, — svarade kaparen, — detta är en sak,
som jag här ej kan eller anser mig böra svara på; men jag
ämnar bikta mig för er, så snart jag har den äran att vid
lägligt tillfälle få tala med er mellan fyra ögon.
— God t, kapten! Ni gör mig nästan nyfiken, och jag
anar ett nytt stordåd. Ja, mine herrar, vår vän kapten Gathe

— 267 —
öfverraskar oss verkligen, och jag kan säga, att det är en
ren lycka för Göteborg, att han har sin verkningskrets här.
Det var slut ined vår salpeter, sjuderierna lågo nere; vi voro
utan krut, och jag visste mig ingen råd. Plötsligen kom jag
ihåg, att kapten Gathe tycktes kunna allt. Jag talade således
vid honom, och han frågade bara, huru mycket jag be-
höfde. Fem dagar därefter fick jag underrättelse från honom,
att en skuta låg nedanför residenset, och där hade jag min
salpeter. För ett år sedan fanns här knappast ett korn salt.
Jag talade för garnisonens räkning vid min ärade svärfar,
som sitter där snedt emot mig, rådmannen och handlanden
Arvidsson; och han förklarade, att salt var omöjligt att få
och att en tunna däraf stod i pris af 106 daler s. m.*), eller
minns jag orätt?
— Nej, Gud nåde oss så visst! Salt finnes knappast att
få för guld, — svarade den gamle rådmannen, en af de an-
seddaste och rikaste af Göteborgs köpmän vid denna tid.
— Nå väl, — återtog generalen, — jag vände mig till
Lars Gathe, och inom tvänne veckor hade han tagit ett danskt,
saltlastadt skepp och infört det i hamnen.
— Och förtjänade glupskt med penningar därpå, —
hviskade några af de rike handelsmännen sins emellan,
Generalen låtsade ej höra anmärkningen utan fortsatte:
— Ja, kapten Gathe har sannerligen hjälpt mig och oss
alla vid många tillfällen, och jag höjer härmed min bägare
för honom och hans fortfarande lycka!
Skålen dracks med stor ifver, och hurraropen ville knappt
taga slut, hvilket däremot middagen något därefter gjorde,
hvarpå gästerna besägo huset och parken.
I Lars Gathes rum befunno sig en stund därefter han
själf och baron Hamilton.
— Ja, min bäste kapten, — fortsatte den senare det för
en stund sedan började samtalet, — lyckas ni i detta företag,
så är er lycka gjord. Ni kan begära hvad ni vill af konungen,
och säkert har ni då ert adelsbref. Det vore en bragd, som
länge skulle i minnet bevaras. Jag är dock förvånad öfver
er djärfhet — men lycka till! Ehvad som än händer, så har
ni en vän i mig, men hvad ni gör, gör snart.
Härmed skildes de båda männen och Lars Gathe gick,
sedan de fleste af hans gäster aflägsnat sig, ned på varfvet,
*) Linköpings Bibi. Arkiv.

— 268 —
livarest besättningarna på hans fartyg vid fiolens toner svängde
om ined stadens jungfrur och pigor. Här var ett dundrande
gille för folket, och han mottogs med väldiga hurrarop. Efter
en stunds därvaro återvände han dock till sitt hem och drömde
snart om nya färder med “Näktergalen“. 33 .
Stora planer att sig höja
Inom kaparns håg sig hvälfde.
Yar han ej för rik att böja
Sig för småfolk? O, hur skälfde
Ej hans hjärta af begäran
Att få del af makten, äran!
Nöjd han var åt bifallsropen
Och åt striderna på vågen ;
Åtrå att stå öfver hopen
Lekte honom jämnt i hågen;
Någon bragd han månde finna,
För att detta syfte vinna . ..
Hvad han sagt åt generalen
Yar “en dårskap“, sade denne.
“Kapten Gathe, ni är galen !
— Säkert en utaf oss tvänne —
Men kan ni fullborda dådet
Gör det genast, det är rådet.“
I följd af sitt samtal med baron Hugo Hamilton, afliand-
lade Gathe sina planer med hustrun, den stolta och äregiriga
fru Ingela, och följden blef att Lars Gathe med skeppen

269 —
“Baron Hamilton“, “Clissov“, “Narva“ ocli “Näktergalen“, i
början af juli 1715 afseglade från Göteborg. Genom Stora
Bält gick färden söderut, och med sin vanliga tur träffade
Lars Gathe. ej ut för danska flottan ; han inseglade utan vidare
äfventyr i Östersjön.
Utanför Rigaviken höll han sig en tid och tog där två
ryska skonertar med spanmål, hvilken han lastade ombord å
sina fartyg, hvarefter ryssarna, som gifvit sig åt öfvermakten
utan motstånd, fingo i sina båtar begifva sig i land, och deras
fartyg sänktes.
En afton varskoddes en större seglare under Dagö, och
Lars Gathe signalerade till fregatten “Clissov“ att följa sig
samt afskära det främmande fartyget från att gå till sjös,
under det han själf med “Näktergalen“ skulle hindra detsamma
att komma åt landsidan. Lars Gathe hade gjort sig
säker om sin pris, då till hans stora förargelse vinden bedarrade,
och det blef alldeles lugnt. I solnedgången signalerades
till “Clissov“ att bemanna båtarna, och strax efteråt syntes
fem båtar från fregatten och lika många från briggen under
full rodd närma sig det ryska fartyget. Snart började dess
kanoner spela och kulorna föllo tätt ned kring båtarna. Nu
började äfven muskötelden, och huru dåliga gevär ryssarna
hade, tumlade dock en och annan af Gathes gastar från sin
åra. En kanonkula slog af alla styrbords årorna på Lars
Gathes båt, roddarne kastades baklänges, och båten girade
styrbord hän. Hälften af manskapet kastade sig genast öfver
tiii denna sida, och rodden fortsattes under det de förre roddarne
lades nere i båten. Flere af dem voro ur stånd att
röra sig, men de som kvicknade vid, togo del i rodden genom
att skjuta på de andras åror. Äntringen var dock i full gång,
dä kaparen anlände, men ryssarna försvarade sig förtvifladt.
Kaparne voro nära att vika, dä Lars Gathe äntrade upp för
sidan, ropande:
— Vi måste taga fartyget eller blifva nedskjutna alle
man. Framåt! Framåt! Kung Karl är lösen.
Ursinniga öfver motståndet röto kaparne: “Kung Karl!
Kung Karl!“ och lyckades komma ned på däck. Slaktandet
var förfärligt. Däcket höljdes af lik och blod, och endast
steg för steg kunde kaparne tränga framåt. Man mot man
kämpade med vildt raseri, och det dröjde länge, innan Lars
Gathe kunde skrika till den ryska befälhafvaren, att han
skulle gifva sig. Svaret blef ett pistolskott, som troligtvis

— 270 —
ändat kaparens lif, om han ej vikit till sidan, då han såg den
hotande rörelsen af sin motståndare. Då ryssarna förstodo,
att han var deras motståndares anförare störtade fem à sex
af dem på honom; och säkert skulle det blifvit hans baue,
om ej Tolle och Martin varsnat sin kaptens fara.
Lars Gathe afsköt sina bälterör*) midt i ansiktet pä
tvänne af angriparne, men skulle fått hufvudet klufvet af en
och blifvit genomstungen af en annan, innan han hann att få
tag i sitt svärd, som hängde på en skinnrem om högra hand-
lofven, om ej Martin motat hugget med sin änterbila och Tolle
ränt sitt svärd i fiendens hals. De andre nedhöggos af Gathe
och hans trogne. Ryssarna drogo sig efter en förtviflad strid
akterut på det upphöjda halfdäcket. Härifrån sköto de af
sina pistoler på de stormande kaparne. En kula träffade
Lars Gathe, så att han föll. Då hans män sågo detta och
hörde Martin ropa, att de skulle hämnas, rusade de öfver
sårade och döende under vilda skrik upp på halfdäcket och
gåfvo ingen pardon, förrän löjtnant Lind flere gånger ropat,
att ryssarna strukit flagg och gifvit sig.
De få återstående ryssarna lågo pa knä och hade kastat
från sig sina vapen. Några af dem nedstuckos ändå, till dess
Lind och Martin trängde sig emellan, och den förstnämnde
med fästet af sitt svärd slagit en kapare i hufvudet, så att
denne tumlade omkull, och Martin fattat tag i en annan, hvilken
han kastade handlöst tillbaka på de nu ryggande kamraterna,
så att desse tumlade om hvarandra.
Striden var slut, men på en hög af fallne låg kapare-
kaptenen, och vid hans sida stod den trogne Tolle, hvilken
hade slitit upp kaptenens kläder. Lars Gathes tur följde
honom dock äfven nu, ty kulan hade träffat en tjock guld-
kapsel, hvilken han alltid bar på sig och i hvilken han förvarade
kung Karls kaparebref. Kulan hade glidit åt sidan
samt satt synbar emellan huden och ett par refben, hon hade
blott rifvit upp en del af bröstmusklerna.
Då Lind nu närmade sig, sade han genast till Tolle:
— Tag ut kulan! Det där såret dör han ej af, men
skynda dig, innan det svullnar igen.
Beslutsamt grep Tolle sin knif, och strax därefter stoppade
han kulan i fickan.
Efter några baddningar med kallt vatten kom kaparen
snart till medvetande igen, och då såret af Tolle blifvit för-
*) Dessa Gathes bälterör finnas i förf. samling.

— 271
bundet, gick han, stödd på denne, upp på halfdäck, hvarest
fartygets kapten, ehuru svårt sårad, dock kunde besvara de
frågor, kaparen framställde.
Härigenom fick denne veta, att fartyget var en rysk örlogs-
Ibrigg, som haft fyrtio mans besättning och fem officerare, af
Ihvilka nu återstodo blott åtta matroser och tre officerare; de
öfriga lågo på däcket. Fartyget kom från Riga och var be-
stämdt till tsar Peters nya flottstation Kronstadt samt lastadt
med hvete, hampa, tågvirke och vax. Den ryske kaptenen
nedbärs i sin kajuta och vårdades på bästa vis af Lars Gathes
fältskärer. Det dröjde dock ej länge, förrän han bad om ett
enskildt samtal med kaparen; då denne nedkommit, sade han,
att han hade en hemlighet att meddela sin besegrare och ville
göra det, om Lars Gathe läte föra de öfverblifna af hans folk
och officerare i land på Dagö. Själf bad han blott att få dö
på sitt fartyg.
— Jag beviljar er med nöje, hvad ni begär, och hoppas
att ni själf skall komma på benen igen. Ni är en tapper
officer, och jag vill göra allt hvad jag kan för er — var
öfvertygad därom! — svarade kaparen.
— Nå väl då, i kajuten där finns ett lönrum mellan
durken och däcket; där finner ni fem skinnpåsar innehållande
tjugofemtusen rubel i guld och silfver, som skulle användts
för tsarens flottas behof... Och i det där lilla skrinet finnas
ett par hundra rubel som äro mina egna; de skulle visserligen
tillfalla min son, när jag dör — men han får arbeta sig
upp själf, så har jag gjort. Det är den unge officeren, som
är sårad fast, Gud vare lof, lindrigt nog. Vill ni låta mig
tala med honom någon stund?... Det blir ej länge, — sade
den sårade, talande med allt större svårighet.
Lars Gathe öppnade på dörren, vinkade till sig Tolle och
befallde denne att föra ned den unge officeren, som också
genast kom.
—- Unge man, — sade Lars Gathe, — er far önskar tala
med er, och om en timme eller så är hriggens barkass i ordning
för er och edra landsmän att därmed begifva er i land
— men glöm då icke att taga med er det skrinet, som står
där; det är en gåfva till er af er far.
Härmed gick kaparen, stödd på Tolle, upp på däck.
En liten bris hade låtit “Näktergalen“ och “Clissov“
närma sig, och båtar med sårade gingo flitigt emellan dem
